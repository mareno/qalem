---
layout: post
title:  "Transfuzija krvi"
author: aladin
categories: [ Pojmovi, Terms ]
image: uploads/posts/trnsfuzija-krvi.jpg
---
## Da li je zabranjena (haram) transfuzija krvi?
Samozvani učenjaci često žmure na ono što propovedaju, i stvari guraju pod tepih, ne trudeći se da provere validnost svog verovanja, ne trudeći se da zaista saznaju, ulažući sopstveni trud. Iako se muslimani zgražavaju na pomisao jedenja svinjskog mesa, treba znati da se pre toga pominje zabrana crkotine (el-meytet), kao i nečega što se naziva ed-dem. Što se crkotine tiče, to je životinja koja je uginula, pa iako je i to tema za razmišljanje, ovaj tekst je vezan za drugi pojam - ed-dem.

Ed-dem الدَّمُ se smatra da znači "krv". Međutim, u Qur'anu je apsolutno jasno da pojam dimaa' znači krv i koristi se u 2:30 određeno kao ed-dimaa' الدِّمَاءَ i još dva puta sa priključnom zamenicom (vaša krv, njihova krv). U sva tri pominjanja je apsolutno jasno da se radi o krvi, jer se dva puta pominje sa glagolom "prolivati" (krv) i jednom u vezi životinja i njihovog mesa i dimaa', što je očito krv pri prinošenju žrtvovane žrtve. Ovde takođe postaje upitno "klanje u ime Allaha", ali i to je neka druga tema.

Zašto bi Allah koristio drugačiju reč za krv?

Prvo, ne radi se o tome da je u jednoj reči krv ljudi, a u drugoj krv životinja, jer se dimaa' koristi za oboje. Drugo, ne radi se o množini i jednini. Treće, ne radi se ni o određenoj (konkretnoj) imenici. Četvrto, isti pojam koriste i melaa'iket (bića) i Allah, pa se ne radi ni o različitom značenju. Na kraju, ne radi se čak ni o tome da je postojao razlog za rimu ili bilo kakvo ulepšavanje. Zato treba shvatiti da i pojam ed-dem može da ima drugačija značenja od "krv", i treba ih preispitati u kontekstu u kome se koriste.

Pojam ed-dem se ne koristi samo u vezi zabrane određene vrste mesa (hrane), već se koristi i u priči o Jusufu i njegovoj braći, u vezi pošasti koje su zadesile Egipat u doba faraona, kao i u vezi mleka. Smatram da je "učenjake" navukla priča iz Biblije o pošastima i "krvavim rekama", pa su shvatili da pojam ed-dem upravo to opisuje.

Da je tačno da je ed-dem krv u vezi zabrane hrane onda bi očito transfuzija krvi trebala biti zabranjena ljudima, jer bi krv kao opšta odrednica spadala pod zabranu konzumacije, na bilo koji način.

Koren od koga su ovi pojmovi opisuje proces koji se događa kontinuirano, koji traje veoma dugo i slično. Pored toga može da označi razne procese kruženja, od kojih je jedan krvotok, zbog čega pojam dimaa' označava krv. Arapi pojmovima od ovog korena nazivaju i razne biljke, ali, takođe, jedna životinja ili grupa životinja je nazvana upravo ed-dem u "Knjizi divljih životinja", koji Lane pripisuje osobi En-Nadr. U toj knjizi se, po Lane-u, kaže da je ed-dem - mačka (The cat).

الدَّمُ The cat: (M, K:) mentioned by En-Nadr in “ The Book of Wild Animals. ”

<em>**U ovom slučaju značilo bi da nam je zabranjeno samo: crkotina, mačke, meso od svinje... (i rečeno do kraja), te transfuzija krvi ne bi bila upitna, pogotovu zbog vrednosti kojom Allah ceni život. Za ostala pominjanja ovog pojma treba ga razmatrati u kontekstu u kome se pominje i shvatiti da pojam ed-dimaa' znači krv, a da pojam ed-dem treba imati drugačija značenja.**</em>