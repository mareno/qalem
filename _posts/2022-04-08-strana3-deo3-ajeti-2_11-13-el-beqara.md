---
layout: post
title:  "Strana 3, deo 3 (ajeti 2:11-13, el-beqara سورة البقرة)"
categories: [ Qur'an ]
image: uploads/posts/sura-el-bekare-arapski.png
author: aladin
---
 
وَإِذَا قِيلَ لَهُمْ لَا تُفْسِدُوا فِي الْأَرْضِ قَالُوا إِنَّمَا نَحْنُ مُصْلِحُونَ	- 11 -	I nakon što im je rečeno: "Ne pravite nered u Redu", rekoše: "Mi smo samo oni koji popravljaju."

### O pojmu 'erD (Zemlja)


Pojam 'erD أَرْض je osnov za englesko earth, nemačko erde i pojmove u drugim jezicima, koji označavaju zemlju kao teritoriju, prostor na kome živimo, državu, prirodu, zemljište i slično, ali je osnov i za latinsko ordo, englesko order i druge pojmove koji ukazuju na naš pojam red, koji takođe ima isto poreklo. Svi ovi pojmovi ukazuju na nešto što može da se uredi (takođe potiče od 'erD). Pojam može da označi i društveno uređenje ili bilo kakav drugi sistem koji može da bude uređen na bilo koji način, sistem u kome ne vlada haos. Kada se koristi u smislu zemlje kao uređene države ukazuje na Egipat, jer su i Egipćani koristili svoj naziv kim koji znači zemlja. Ovaj pojam se može koristiti i da označi nešto prizemno u mentalnom smislu, pa tako može da označi ljude koji imaju niža shvatanja, osnovnija od nekih drugih ljudi.

U 461 korišćenju ovog pojma su zastupljena ova značenja i nužno je shvatiti kontekst da bi se odredilo pravo značenje reči. Pojam se u svim pominjanjima prevodi kao zemlja, što je dovelo do toga da su mnoge priče prerasle u bajke zbog neobraćanja pažnje na kontekst u kome se pojam koristi.

U prvom pominjanju ovog pojma se govori o fesadu u Zemlji, pa smatram da se radi o neredu, pobuni u društvenom uređenju, u društvu koje je na neki način uređeno i funkcioniše bez većih problema. To je nešto protiv čega se pozivamo, odnosno pozivamo se da ne pravimo revolucije, već da umesto toga napustimo takvo društvo i nađemo neko koje će nam odgovarati. Ako pogledamo i priče koje su ispričane u Qur'anu uvidećemo da je to praksa Allahovih glasnika, da su napuštali svoja društva i prepuštali ih njihovoj sudbini koju su skrojili.
Šta je fesad (nered)?


Pojam fesaad فَسَاد i drugi pojmovi od istog korena stalno idu sa pojmom 'erD (zemlja), pojmom bilaad (oblasti), qaryet (naselje) i govore o korumpiranosti, iskvarenosti, neredu nekog društva koje na tom prostoru živi. Pojam se može koristiti i u vezi korupcije društva koja se desila kao i o želji da se društvo promeni, u vidu revolucije ili drugačije pobune.

Sam pojam fesaad kao korupcija ukazuje na nemoralne, nečasne radnje bilo da se odnosi na seksualni nemoral ili na radnje poput podmićivanja, nepotizma i drugog. Takođe, ovim pojmom se ukazuje i na tiraniju i na svako ukidanje sloboda i prava ljudi. Zato su uređena ona društva koja se zasnivaju na dogovorima i ugovorima, koji su opet bazirani na moralu, pre svega poštenju. Ovo su sve osobine i pojedinaca i društava koje se u Qur'anu preporučuju i koje omogućavaju progres.

Naravno, ljudi se menjaju i svaka nova generacija je obično drugačija od prethodne, pa se održavanje uređenosti društva mora obnavljati novim dogovorima i ugovorima ljudi koji čine društvo. Za ovo je veoma bitna bliskost među ljudima, njihova povezanost i iskrena komunikacija. Korumpiranost se javlja i na nivou pojedinca, i svaki korumpirani član društva može prouzrokovati korumpiranost čitavog društva. Zato je u stara vremena bila česta kazna proterivanjem onih članova društva za koje se smatralo da mogu korumpirati čitavo društvo. Nekada su sprovođene i rigoroznije kazne.

Učenje Qur'ana nam ukazuje na neke osnovne pretpostavke uređenosti društva, od kojih su mnoge pomenute i u ovom tekstu, a za sve detalje je najbolje postizati dogovor među ljudima na koje bi se taj detalj odnosio. Od Sulejmana ne postoji niko ko je u Qur'anu pomenut kao nosilac vlasti, ali se pominju ulu-l-'emr (emiri) kao izvršna vlast za poslove koje im je društvo dalo da obavljaju. Tako, recimo, ako se u nekom mestu treba izgraditi most ili put, osobe koje se odaberu da to učine bi bile emiri i obavezna im je poslušnost u tome čime su zaduženi. Ovo važi i za druge poslove, kao recimo posao sudija, učitelja, čuvara reda, vatrogasaca i bilo kakve druge funkcije koja je nekom društvu potrebna. Bilo kakva korumpiranost u dogovorima ili nemanje dogovora nužno vodi u korumpiranost čitavog društva. Menjanjem samih članova društva i odnosa među njima i društvo će se promeniti, što je prirodni zakon koji je objašnjen i u Qur'anu.
Ko su SaliHi i muSliHi?


U prvom pominjanju pojma fesaad možemo shvatiti da se javlja kao suprotnost pojmu iSlaaH إِصْلَٰح, koji odmah možemo shvatiti kao reforma, poboljšanje, popravljanje, kao suprotnost korumpiranosti, iskvarenosti, neredu u nekom društvu. Značenje pojma iSlaaH i jeste reforma, popravljanje nečega, bilo da se odnosi na materijalne stvari ili na odnose među ljudima, u kom slučaju se treba shvatiti kao pomirenje. Osobe koje popravljaju stvari ili izmiruju ljude su muslihuni (muSliHuun مُصْلِحُونَ).

Sam pojam iSlaaH se pre može shvatiti da znači mir nego pojam islaam. Ljudi takođe sami, bez posrednika, mogu da se izmire, i ovakvo izmirenje se opisuje glagolskom imenicom SulH صُلْح u 4:128, kao izmirenje između muža i žene.

Osoba koja sebe popravlja i svoje odnose sa okruženjem, osoba koja postupa ispravno se naziva SaaliH صَٰلِح, što je i ime jednog od resula. Biti SaaliH (onaj ko se popravlja) i muSliH (onaj ko popravlja, miri) su visoki nivoi ljudi.

Kao što se može videti u prvom pominjanju ovih pojmova, treba biti veoma obazriv, jer nekada mislimo da radimo da nešto popravimo, a zapravo ga uništavamo.


أَلَا إِنَّهُمْ هُمُ الْمُفْسِدُونَ وَلَـٰكِن لَّا يَشْعُرُونَ	- 12 -	Nisu li oni samo oni koji prave nered, ali ne primećuju (znake)?

### Išaret (znak)
Iako se uglavnom smatra da pojam išaret dolazi od korena šin-waw-ra ش و ر, smatram da on dolazi od korena šin-`ayn-ra ش ع ر, zbog toga što prvi koren označava razmenjivanje, te se koristi u osnovnoj formi kao prodaja, a u refleksivnoj formi upravo kao razmenjivanje ili kupovina nečega za nešto drugo, dok se u formama III i VI koristi za dogovaranje, odnosno razmenjivanje mišljenja i stavova, dok se drugi koren koristi u vezi spoznaje i simbola. Pošto nama išaret označava ukazivanje, pokazivanje na nešto smatram da se to iskazuje korenom šin-`ayn-ra. Razlog zašto se smatra da je išaret od drugačijeg korena je zbog 19:29 u kome je Merjem upitana da odgovori pokazala na svog sina, za šta se koristi glagol ešaaret أَشَارَتْ. Smatram da je ona zapravo pokazala na njega u smislu da je on zameni, da on pruži odgovore umesto nje, te se zato koristi pomenuti glagol. Međutim, značenje samog pojma išaret, kako ga mi koristimo, ne govori o tome da pokažemo na nekoga ko će pružiti odgovore umesto nas, već da damo neki znak koji će neko shvatiti, a što se opisuje korenom šin-`ayn-ra. Ovim korenom se nazivaju i pesnici i drugi pisci koji se izražavaju znacima, znacima koje drugi mogu da shvate.

U Qur'anu se ne pominje pojam išaret iz bilo kog od pomenutih korena, a sva značenja koja odstupaju od usvojenih ili su drugačija od očekivanih će biti komentarisana tamo gde se pominju.


وَإِذَا قِيلَ لَهُمْ آمِنُوا كَمَا آمَنَ النَّاسُ قَالُوا أَنُؤْمِنُ كَمَا آمَنَ السُّفَهَاءُ أَلَا إِنَّهُمْ هُمُ السُّفَهَاءُ وَلَـٰكِن لَّا يَعْلَمُونَ	- 13 -	A nakon što im je rečeno: "Verujte kao što veruju ljudi", rekoše: "Zar da verujemo kao što veruju budale?" Nisu li samo oni budale, ali ne znaju?