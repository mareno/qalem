---
layout: post
title:  "Narod i nacija"
author: aladin
categories: [ Off-topic, Ostale teme ]
image: uploads/posts/narod-nacija.jpg
---

Zbunjujuća je za mnoge razlika između naroda i nacije, pa ih stoga mešaju i koriste kao sinonime.
Dok je pojam narod veoma star i višeznačan, pojam nacije je novijeg datuma i konkretan. Pojam narod se odnosi na "obične ljude", puk, dok se pojam nacije odnosi na vlast, konkretno: odnosi se na neku državu.

Narod čine ljudi koji imaju zajedničku ili sličnu kulturu, dok nacije uglavnom čine predstavnici više naroda, ali ne čitavih naroda, već samo delova. Tako npr. neko može po naciji biti Švajcarac i istovremeno Nemac, Francuz, Italijan ili pripadnik nekog drugog naroda. Njemu nacionalnost daje država koja ga takvim priznaje, te dobija mogućnost da učestvuje u vlasti države. Zato neki Nemac može učestvovati u vlasti u Švajcarskoj, ali ne i u Nemačkoj, dok Švajcarac neće imati nikakvu vlast u Nemačkoj.

Nekada države dopuštaju nekim ljudima da imaju višestruka državljanstva, što zavisi od politike koju države vode. Nekada ljudi ne žele ikakavu nacionalnu pripadnost ili im ona bude oduzeta, te postaju slobodni ljudi ili ljudi bez slobode.
Želja za moć ljude uvodi u naciju, čime postaju deo nečeg imaginarnog (države), samo da bi zadovoljili svoju želju da u nečemu vrede. Kada to pređe u opsesiju, što je siguran uticaj šejtana na čoveka, ljudi dobijaju želju za veliku moć: da vladaju nad drugima, po mogućstvu nad što više ljudi. Neretko im šejtan tu opsesiju prikazuje kao nešto dobro, kao nagon da se drugima pomogne, ali to nikada nije slučaj. Ljudima se pomaže konkretno i lično u onome u čemu im pomoć treba, kao što je Zulkarnejn oslobodio narod od Goga i Magoga - on nije ostao da vlada nad njima, već je produžio dalje, da bi i drugima eventualno pomogao.

Upadanje u nacije nužno vodi u nacionalizam i skoro stalno u nacizam. Smatram da treba tražiti slične ljude i sa njima izgrađivati narod, bez ikakve vlasti jednih nad drugima. Historija je najbolji pokazatelj onog o čemu govorim, a ona bi nam zaista mogla biti učiteljica života.