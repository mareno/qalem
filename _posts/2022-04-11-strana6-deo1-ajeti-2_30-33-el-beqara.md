---
layout: post
title:  "Strana 6, deo 1 (ajeti 2:30-33, el-beqara سورة البقرة)"
categories: [ Qur'an ]
image: uploads/posts/sura-el-bekare-arapski.png
author: aladin
---

وَإِذْ قَالَ رَبُّكَ لِلْمَلَائِكَةِ إِنِّي جَاعِلٌ فِي الْأَرْضِ خَلِيفَةً قَالُوا أَتَجْعَلُ فِيهَا مَن يُفْسِدُ فِيهَا وَيَسْفِكُ الدِّمَاءَ وَنَحْنُ نُسَبِّحُ بِحَمْدِكَ وَنُقَدِّسُ لَكَ قَالَ إِنِّي أَعْلَمُ مَا لَا تَعْلَمُونَ	- 30 -	A kad reče tvoj Rabb melecima: "Ja sam takođe Onaj ko postavlja u Redu halifu." Rekoše: "Ne postavljaš li u njemu onog ko pravi nered i proliva krv, a mi se okupiramo slavljenjem Tebe i posvećeni smo Ti?" Reče: "Takođe znam šta ne znate."

### Meleci
Pojam melaa'iket مَلَائِكَة može nastati na dva načina. Jedan je od korena mim-lam-kaf م ل ك, kada se javlja kao pridev u ženskoj množini i u broju, iako se koristi za muške osobe. Razlog tome je što koren m-l-k označava moć, vlast, sprovođenje volje, te označava vladare koji deluju zajedno ili imaju isti cilj, odnosno volju. Drugi način nastanka pojma melaa'iket je od korena lam-hemze-kaf ل أ ك, kada bi bio imenica sredstva u ženskoj množini, u kom slučaju se i koristi u ženskom obliku u Qur'anu. Značenje ovog korena je poslati nekog prema nečemu, te kao melaa'iket može opisati sve načine kojima Allah nešto šalje (ljudima).

Obično se pojam melaa'iket shvata kao anđeli, što je nastalo od helenskog angel, a što opet odgovara pojmu Indžil u Qur'anu. Angel zapravo označava govor, izveštavanje i kao Evangelion (Evanđelje) označava Živi Govor (gr. eva - živo, veselo, radosno), što su zapravo živi govori koje je `Isa, sin Merjemin držao u raznim prigodama. Evangelion, odnosno Indžil, nije postojao kao spis, već su ga ljudi stotinama godina kasnije, nakon usmenog prenošenja tokom brojnih generacija, zapisali, svako na način kako je došlo do njega. Zato, od Evanđelja se Indžilom može smatrati samo ono što je sam Govor `Isaa, sina Merjeminog, bilo da je upravni govor ili je prepričan, ukoliko u Qur'anu nije rečeno drugačije od onog što se kaže u Evanđeljima. Sve ostalo u tzv. Novom zavetu je ljudski proizvod.

Danas se smatra da su anđeli nevidljiva duhovna bića, stvorena od svetlosti. Mi nemamo znanja o tačnom poreklu materije, iako sve ukazuje da je i sva materija zapravo svetlost u kombinaciji sa tzv. atomskim silama. Po tome bi sve stvoreno bilo od svetlosti, pri čemu ne postoji (meni poznato) jasno objašnjenje za postojanje sila, iako su naučnicima poznata delovanja mnogih sila, ali ne i njihovo poreklo. Ako anđelima skinemo krila mogli bi ih porediti sa pojmom melaa'iket u tome da su to sile kojima Allah deluje i šalje poruke (govor) ljudima, kao i način na koji sprovodi svoju Volju (Vlast, Moć) u stvorenom. Tu dolazimo i do pojma ruuH (Duh), koji je povezan sa melaa'iket u načinu kako Allah šalje poruke i kako sprovodi Svoj 'emr (naredbu), a pošto je ruuH veza Allaha sa melaa'iket otuda i nepoznanica o početku svih tih načina, jer o ruuH imamo malo znanja. U svakom slučaju, pošto vizuelno melaa'iket kao anđeli nisu dostupni ljudima treba izbegavati i svaki materijalni opis, i pre ih shvatiti kao sile i moći kojima Allah sprovodi Svoju volju. Naravno, ovo je sve u vezi melaa'iket koji se koriste u ženskom rodu, kada su sredstva prenosa poruke od Njega, bez sopstvene volje, moći.

Za razliku od tih sila, melaa'iket u muškom rodu predstavljaju ljude, osobe koje imaju moć, vlast - moćnike, vlastelu. Oni imaju svoju volju i mogu samostalno donositi sud i birati da li nešto da urade ili ne, kao što je jedan od njih, Iblis, odbio da posluša naredbu Allaha da se pokloni Ademu.

Konkretna značenja pojma melaa'iket zavise od roda ovog pojma, kao i od konteksta u kome se koriste. Takođe, trebamo razlikovati kada Allah koristi ovaj pojam i kada se u Qur'anu navodi govor ljudi o ovom pojmu, jer ljudi često govore bez znanja. Bez obzira na koren od kog potiče, pridev melaa'iket je zbirna imenica. Uglavnom se za jedninu uzima pojam melek مَلَك, koji je potencijal i bukvalno znači onaj ko može da sprovodi svoju volju, onaj ko može da ima moć, onaj ko može da je nadmoćan, onaj ko može da vlada nad nekim, i slično. Tako, žene koje su bile očarane Jusofom kazuju da kao da je on melek, odnosno kao da može da ih kontroliše.
Halifa

Koren kha-lam-fa خ ل ف opisuje sredinu, međustanje (khaos) u svom harfu kha خ, ali i usmeravanje u nešto u svoja ostala dva harfa lam-fa (okrenuto, usmereno u nešto), te zapravo opisuje nešto što se nalazi između dve stvari i nečim se usmerava prema jednoj ili drugoj strani. Banalan primer bi bila marioneta kojom neko upravlja da uradi nešto za njega. Usmeravanje ka ili od nečega se uglavnom postiže predlozima ili različitim glagolskim formamama u velikom broju različitih pojmova od ovog korena. Onaj ko usmerava se uglavnom javlja u prisvojnom obliku. Još jedan primer ovog korena bi bila tzv. siva emanacija, odnosno osoba koja stoji u pozadini i ima svog zastupnika ili više njih preko kojih ispunjava neku svoju agendu. Rečima od ovog korena se može izraziti sve rečeno.

Dobar primer je i u engleskoj reči half (polovina, sredina), koju mi poznajemo kao poziciju u fudbalu, koja zapravo predstavlja središnji deo terena, sponu između odbrane i napada. Kao i u fudbalu, reči od ovog korena mogu opisati naklonjenost jednoj ili drugoj strani, odbranu ili napadu. Takođe, engleska reče behalf opisuje da se nešto radi u ime nekoga, na nečiji zahtev, za nečiju korist, i slično. Sve ovo se takođe opisuje ovim korenom i jeziku Qur'ana.

Sam pojam halifa (khaliifa خَلِيفَة) je ženski oblik prideva, iako se koristi za muško, jer je zapravo pridev u broju (jedan). Pošto ovaj koren iziskuje da se zna ko usmerava i prema ili od koga, tako i ovaj pridev zahteva da se zna čiji je halifa i prema kome ili od čega je halifa. U množini se ovaj pridev javlja kao muška množina khulefaa' خُلَفَاءَ, ali i kao ženska množina khalaa'if خَلَائِف.

Ovaj pridev se stalno koristi sa glagolom dže`ale جَعَلَ, koji znači načiniti, učiniti nekog (svojim) halifom, te subjekat ovog glagola označava kome halifa pripada. Subjekat glagolu je stalno Allah, pa se u Qur'anu pojam halifa javlja samo kao Allahov halifa, bilo u jednini ili množini. Takođe, halifa je uvek u Redu (društvenom poretku), pa se ovaj pojam treba i mora shvatiti kao Allahov zastupnik u Redu (uglavnom se prevodi kao: na Zemlji), odnosno neko ko se nalazi između Allaha i ljudi, i ima ulogu medijatora u ime Allaha.

Sam pojam halifa u jednini se javlja samo dva puta u Qur'anu, u 2:30 za Adema i u 38:26 za Dawuda. Ova dva pominjanja su nam potpuno dovoljna da shvatimo tačnu ulogu halife, kao i kvalitete koje treba da ima. Adem je naučen svim Imenima i traženo je od melaa'iket da mu se poklone (učine sedždu), i to je trenutak u historiji kada se pojavio prvi oblik vlasti među ljudima, a što se desilo tokom tzv. Dinastije 0 u Egiptu, odnosno u doba pre pojave kraljevskih dinastija Egipta. Dawud je sam bio kralj, pa moramo da shvatimo da se halifa odnosi na vlast, moć. Pominjanje Reda, kao društvenog poretka, takođe ukazuje na vlast. Da bi neko mogao da zastupa Allaha u vlasti u društvu očito je da mora da Ga poznaje, odnosno da zna Njegova imena, Njegovu manifestaciju u stvorenom. Iz obraćanja Allaha Dawudu možemo da shvatimo da halifa nema ni zakonodavnu ni izvršnu vlast, već sudsku vlast, i da je posao halife upravo u tome da, koliko je u mogućnosti, zastupa Allaha u sudskim sporovima u društvenom poretku. Ako obratimo pažnju primetićemo i da je traženo od naroda kome je objavljen Qur'an da prihvate Muhammeda Resulullaha kao sudiju u svojim sporovima. To je jedini oblik vlasti koji halifa ima. Izuzetak je Dawud, zato što su Benu Isra'il tražili od Allaha da im Allah postavi kralja, a Dawud je bio drugi od trojice kraljeva koje su dobili.

Dakle, mogli bi reći halifa je Allahov zastupnik u društvenom uređenju, koji ima dovoljno znanja o Allahu preko Njegovih imena da može da Ga zastupa u sudskim sporovima koji se javljaju. U Qur'anu su takođe opisivani mnogi koji su izbegavali ovakav Allahov sud i tražili drugačije sudije. Danas, posebno na prostoru na kome živimo, sudije sude zastupajući ljude a ne Allaha, i ovakvi sudovi su lišeni pravde. Čak i oni koji govore da sude po šeri'atu (tzv. islamski zakon) zapravo sude po zakonima koje su doneli ljudi i koji se ne mogu naći od Allaha u Qur'anu, niti odražavaju Njegova imena manifestovana kroz znanje, rasuđivanje, pravdu, dobrotu, nežnost, pažnju, pomoć, i drugo. Prepoznati u nekome halifu znači prepoznati u toj osobi manifestaciju Allahovih imena.

Ako znamo sve ovo iz naše perspektive onda je očito pitanje zašto su se melaa'iket uplašili, zašto su posumnjali u Allaha i smatrali da će Allah da postavi u Redu nekog ko će da napravi pobunu i krv da proliva. Odgovor na ovo pitanje treba da nas nauči o posebnosti Qur'ana kao Allahovog Govora, o metodologiji kojom trebamo da pristupamo Qur'anu. Naime, sam pojam halifa može da predstavlja jednu jedinu osobu koja je ostala pozadi bukvalno, odnosno samo jednog jedinog preživelog. Ovo značenje se vidi iz 10:73 kada se govori o tome da su faraon i njegove snage udavljene, a da su Benu Isra'il preživeli nesreću koja se desila, i oni su nazvani khalaa'if, a što je množina od khaliifa. Očito je da su melaa'iket znali samo to jedno značenje ovog pojma, jer do tada niko nije zastupao Allaha, niti kao neka sudska vlast niti kao neko u kome se ogledaju Allahova imena ili kao neko ko ima znanje o Imenima, jer ništa takvo nije postojalo pre Adema. Oni su smatrali da Allah govori o tome da će u Redu, tj. u vlasti koju su oni vršili, samo jedan od njih ostati živ, i shvatili su da to može nastupiti samo tako što će izbiti neki nered i neko će krvi proliti ostalima.

### Tespih
Pojam tesbiiH تَسْبِيح je kod nas poznat kao tespih, što je naziv za brojanicu od obično 33 zrna. U arapskom jeziku je naziv za ovu brojanicu misbeHa مِسْبَحَة, iako Arapi koriste i tesbiiH. Ona se koristi kada se po 33 puta izgovara subHaanallah, elHamdulillah i Allahu ekber, što je ukupno 99, i što se smatra za broj Njegovih imena. Neki tespihi imaju 99 zrna, sa obeleženim 33. i 66. zrnom. Izgovaranje ovih reči je ekvivalent za poznavanje Njegovih imena, za koje se smatra da ih je 99. Međutim, proučavanjem Qur'ana može se saznati da je Imena mnogo više nego tih 99, da se neka od 99 ne nalaze u Qur'anu ili se nalaze u drugačijem obliku. Izgovaranje ovih reči ne može nikako zameniti znanje o Imenima, u koje je Adem prvi upućen čovek, a reči Allahu ekber se ne nalaze nigde u Qur'anu i predstavljaju potpuno netačan i nemoguć izraz, koji je možda i vređanje Allaha, iz razloga što te reči znače Allah je veći. Umesto ovih reči treba govoriti Allah-ul-Kebiir, jer je el-Kebiir jedno od Njegovih imena; takođe, postoje i druga imena koja mogu odraziti Njegovu veličinu u odnosu na stvoreno.

Sam pojam tesbiiH je glagolska imenica u formi II, te predstavlja uzrokovanje korena sin-ba-Ha س ب ح, od čega je već pomenut i izraz subHaan سُبْحَٰن. U osnovnoj glagolskoj formi označava neprikidno kretanje, jer koren bukvalno znači napredovanje (sa) kretanjem, pa se tako koristi za kretanje nebeskih tela u svojim putanjama. Arapi ovaj koren koriste i za plivanje, jer je to radnja koja se mora neprekidno vršiti da bi se održalo na vodi.

Ovi pojmovi su usko povezani sa pojmom Salaat, koji muslimani uglavnom shvataju kao klanjanje, te onda nakon klanjanja izgovaraju pomenute reči, pri čemu koriste i tespih. Međutim, Salaat predstavlja Vezu sa njim, dok pojmovi ovog korena predstavljaju stalno kretanje ka Njemu. To kretanje nije fizičko, jer On nema mesto, već je kretanje mentalno i duhovno, tj. spoznajom Njega mi Mu se približavamo i spoznajom Njegovog delovanja mi dobijamo mogućnost da Mu budemo zahvalni. Zato se i subHaan javlja sa pojmom Hamd, koji znači odavanje priznanja, zahvaljivanje, slavljenje. Još jedan pojam koji je povezan sa svim ovim pojmovima je u Njegovom imenu el-Qudduus, a ono se može shvatiti kao Sveti, u smislu posvećenosti Njemu.

Zato se svi ovi pojmovi i prevode kao zahvaljivanje, slavljenje, posvećenost i slično, čak i kada se nađu sami, jer su svi oni deo stanja u ljudima koji su povezani sa Allahom, stiču znanje o Njemu i Njegovom delovanju, ponizni su i shvataju Njegovu veličinu, i ne prestaju da budu u takvom stanju. Ova okupiranost nema svoje vreme, kako možemo saznati iz 50:39-40, gde je rečeno da trebamo biti okupirani Njim i pre izlazaka Sunca i pre zalazaka, i od noći, i nekon što legnemo. I ovo ukazuje da je On Cilj i Smisao našeg postojanja, a naša svesnost Njega nas čini uzvišenim nad ostalim stvorenjima; inače, bez svesnosti o Njemu, mi smo na nivou životinja ili čak nižem.

Koren sin-ba-Ha je najbolje shvatiti kao održavanje veze sa Njim i putovanje ka Njemu mentalnim i duhovnim sferama, neprekidno, kao što nebeska tela putuju Nebom. U formi II kao tesbiiH treba shvatiti da se govori o okupiranosti, potpunoj posvećenosti Allahu.

### Sveti Duh
Koren qaf-dal-sin ق د س se koristi 10 puta u Qur'anu, i odgovara našem pojmu sveto. Od ovog korena je i arapski naziv za grad Jerusalim kao Quds, što se u sličnom obliku pominje i u Bibliji, ali za lokaciju koja je bila najverovatnije na Sinaju.

U Qur'anu se kao imenica ovaj koren javlja u izrazu ruuH-ul-qudus رُوحُ الْقُدُسِ, koji se koristi samo za `Isaa (Isusa) i shvata se kao Sveti Duh, a koristi se i u Allahovom imenu el-Melik-ul-Qudduus الْمَلِكُ الْقُدُّوسُ. Takođe, javlja se u glagolskoj formi II, kao glagol nuqaddisu نُقَدِّسُ i participi el-muqaddes الْمُقَدَّس u muškom i el-muqaddesa الْمُقَدَّسَة u ženskom obliku, od čega postoje i imena. Ženski particip se koristi samo jednom sa pojmom koji označava zemlju, te se shvata kao sveta zemlja.

Sve ove izraze treba shvatati u smislu posvećenosti, te tako Njegovo ime el-Melik-ul-Qudduus Ga označava kao Onog ko ima apsolutnu moć (vlast) i potpuno je tome posvećen, potpuno je posvećen kontrolisanju svega stvorenog. Ovim imenom se ističe to da se ništa ne dešava a da On na to nema uticaja, da se ništa ne dešava van Njegove volje i nadmoći. Pasiv u izrazu Sveti Duh znači da je `Isaov Duh potpuno posvećen Allahu, da je svaki njegov pokret bio nadahnut Njime, zbog čega mu i danas pripisuju osobine koje nije imao, pogrešno shvatajući one koje je imao.

U slučaju glagola, značenje je potpune posvećenosti Allahu, ali takve koja potiče iz shvatanja i odavanja priznavanja Allahu, zato što se sve dešava Njegovom voljom. `Isa je posvećenost imao u svom Duhu, takav je rođen, živeo i umro.


وَعَلَّمَ آدَمَ الْأَسْمَاءَ كُلَّهَا ثُمَّ عَرَضَهُمْ عَلَى الْمَلَائِكَةِ فَقَالَ أَنبِئُونِي بِأَسْمَاءِ هَـٰؤُلَاءِ إِن كُنتُمْ صَادِقِينَ	- 31 -	I pouči Adema imenima, svakom od njih, onda Ih pokaza melecima, pa reče: "Izvestite me imenima Ovih, ako ste bili u pravu!"

### Novosti
Koren nun-ba-hemze ن ب أ označava nešto što nema svoj uzrok, odnosno nešto što se dešava po prvi put, što je potpuno novo. I naš pojam novo potiče od ovog korena, gde je harf ba prešao u glas v, a slično se desilo i u engleskom u izrazu new, nemačkom neu i drugim jezicima. Za imenicu novost, kao jedno novo, koristimo sinonim vest, pa se u prevodima glagola ovog korena može koristiti naš glagol izvestiti, u značenju reći nešto novo ili reći o nečemu novom.

Osobe koje su kroz historiju uvodile nove stvari su u jednini nebiyy نَبِيّ. Ovaj pojam nebiyy može da znači sa novim i pravi se tako što se dodaje sufix -iyy na glagolsku imenicu, a može da označava i pridev, pri čemu se dugi samoglasnik I pretvara u glas y. Zbog toga postoje dve množine nebiyyuun النَّبِيُّونَ i enbiyaa' الْأَنْبِيَاءَ. Pošto su ovo i ljudi koji su dolazili sa novom Uputom za ljude, smatram da je adekvatan prevod pojma nebiyy u našem jeziku vesnik.

Vest, novost se u jeziku Qur'ana izražava potencijalom nebe' نَبَأ, od čega je množina enbaa' أَنْبَاء (treba imati u vidu da se u jeziku Qur'ana n-b čita m-b zbog pravila sličnog našem jednačenju suglasnika po zvučnosti, ali u pisanju treba ostaviti n-b da bi se znao koren reči). Koristi se potencijal (mogućnost), jer te vesti za nekog ne moraju da budu novost. Ovi pojmovi mogu da označavaju i informacije, kao vid novosti. Za vesnike i novo što dolazi sa njima se koristi pojam en-nubuwwet النُّبُوَّة. Ovaj pojam označava sve novo što su oni doneli ljudima, i mogao bi se prevesti kao vesništvo.

Bitnost informacija, novosti, vesti je evidentna do danas, jer one dovode do progresa među ljudima, ali mogu koristiti i za manipulaciju ljudima. Za sve što je nama novo trebamo znati izvor i nameru. Ako je izvor nečeg novog Allah onda je jasna Njegova namera, a ona je raHmet - pomoć tamo gde smo sami nemoćni. Međutim, do nas stalno dopiru razne novosti i ako ih upijamo bez pitanja o izvoru i nameri možemo lako biti od zavedenih.

Radio, televizija, internet i drugi vidovi oglašavanja su modernim ljudima izvor novosti. Oni se zovu i mediji. Pojam medij postoji i u pojmu resuul, te je veoma bitno da znamo da li je neka novost do nas došla kao odraz stvarnosti ili je, pak, došla od mašte (šejtana). Dužni smo da preispitamo i svoj vid, i svoj sluh i svoje emocije, tj. sve ono čemu svedočimo svojim čulima, te zato trebamo shvatiti da smo još više dužni proveriti ono što dolazi kod nas kao vest o nečemu čemu nismo svedočili.

Ljudima je teško prihvatiti mnogo toga novog, samim tim što je novo nepoznato, pa budi najčešći oblik straha u ljudima. Zbog toga je mnogima i bilo i jeste teško da prihvate Qur'an, jer je mnogo lakše živeti po navikama, nego se prepustiti nečem novom. Evolucija ljudi, kao pojedinaca, grupa i svih ljudi, nije moguća bez novosti, bilo da su to nove fizičke sposobnosti, novi izumi, nove spoznaje, novi načini organizovanja ili bilo šta novo. Ipak, treba razlikovati novo od Allaha koje služi da nam da Njegov raHmet u novim situacijama u kojima se čovečanstvo nalazi, od novotarija, koje su novi načini za već postojeće situacije.

Ovde dolazimo do 33:40 u kome se kaže Nije Muhammed otac nijednom od vaših muškaraca, već je Allahov glasnik (resuul) i pečat vesnika (nebiyyuun). Ovime se zapravo govori da nakon njega ne postoji više nijedan vesnik, da je sa njim sve novo što nam je potrebno došlo, a pošto se u istoj izjavi govori da je Allahov glasnik, onda je njegov nubuwwet upravo Qur'an koji ga i čini Allahovim glasnikom. Dakle, nakon Qur'ana ne treba očekivati ikakvu novu Objavu od Allaha, i sve što trebamo za ono što je smisao našeg postojanja se nalazi u Qur'anu. Ne treba izgubiti iz vida da nije rečeno da je on zadnji glasnik, što znači da se mogu javljati glasnici svom narodu sa nekom porukom od Allaha da im se u nečemu pomogne, ali to neće biti ništa novo, niti se može shvatiti uopšteno za sve ljude i sve situacije. Primer ovome bi mogli biti recimo Nemci ili Rusi koji su svoj narod upoznavali sa Qur'anom na svom jeziku ili ih je Allah nadahnuo da svom narodu donesu neku drugačiju poruku od Allaha, kao dobre vesti ili kao upozorenje. Ovakvi ljudi se mogu nazvati zbirnom imenicom rusul, kojom se mogu opisati i svi glasnici, ali i oni koji nakon njih prenose poruku (risalu) koja je već došla.

U prvom pominjanju imperativa glagola od ovog korena enbi'uunii أَنْبِئُونِي (izvestite Me!) i enbi'hum أَنْبِئْهُمْ (izvesti ih!) u 2:31 i 2:33 možemo, između ostalog, da saznamo da je Adem izvestio melaa'iket Imenima koja je naučio, a što pre oni, ni ostali ljudi, nisu znali. Na taj način je Adem bio njima nebiyy, što je jedan od dokaza da su melaa'iket u ovoj priči ljudi. Ovo je prvi put da su Imena postala evidentna ljudima, i informacija o Njima predstavlja evoluciju u ljudskoj spoznaji i jedan od najbitnijih trenutaka u historiji.


قَالُوا سُبْحَانَكَ لَا عِلْمَ لَنَا إِلَّا مَا عَلَّمْتَنَا إِنَّكَ أَنتَ الْعَلِيمُ الْحَكِيمُ	- 32 -	Rekoše: "Slava Tebi, nema nam znanja, osim šta Si dao da naučimo. Takođe, Ti si el`Aliim elHakiim."

### Dvojna imena
Skoro da ne postoji strana u Qur'anu na kojoj se ne nalazi neko Ime koje se sastoji od dva prideva ili nekog drugačijeg oblika koji ujedno opisuje dva Njegova atributa. Ova dvojna imena počinju od 2:31 i koriste ih melaa'iket, što ukazuje na to da su oni već imali neko znanje o Njegovim imenima, ali delimično. Iz samog Imena el`Aliim elHakiim الْعَلِيمُ الْحَكِيمُ koje koriste možemo zaključiti da su oni bili svesni da svo znanje i mudrost (rasuđivanje, logika) koje poseduju ima svoj Izvor, a taj Izvor je Allah.

Oni kažu da znaju upravo onoliko koliko im je On dao da znaju i da preko toga nisu sposobni spoznati. Pre toga im je Allah rekao da On zna ono što oni ne znaju, odnosno da je njihovo znanje ograničeno, što oni i priznaju, ali ne mogu biti svesni šta je to što ne znaju i zašto ne mogu da ga znaju. Kada im je Adem kazao sva Imena oni su stekli znanje i mogli su da Ga vide u svakoj manifestaciji. Imena su ljudima postala evidentna na početku historije, odnosno u vreme pojave pismenosti. Prvo pismo nije bilo znakovno, poput našeg, već slikovno, pa su ljudi i Imena zapisivali slikama (hijeroglifima). Ako je neka od tih slika sadržala sliku krokodila ili neke ptice to ne znači da su oni obožavali te životinje, već da su Njegovu manifestaciju videli u ideji (imenu) životinje koju su slikali. Vremenom su se te slike, tj. imenice za Imena, kombinovale na razne načine i dolazilo je do raznih odstupanja u samom shvatanju Imena, imenovanju Njega, zbog čega je On vremenom slao Upute da bi ljude upućivao na Sebe i ujedno im pomagao u problemima koje sami nisu mogli da reše.

Evolucijom svesti tokom nekih 4500 godina od Adema, došlo je i do evolucije Uputa, a jedan od vidova te evolucije je u korišćenju dvojnih imena u Qur'anu, za koje smo i mi sposobni da ih tako, u paru spoznajemo kao Allahovu manifestaciju. Kad god se naiđe na dvojno Ime u Qur'anu treba ga shvatati zajedno i sve rečeno na tom mestu treba shvatiti u vezi sa Imenom koje se koristi, jer se samo tako može dobiti potpuni kontekst i precizniji uvid u to šta je rečeno.

Tako npr. Ime el-Hayy-ul-Qayyuum الْحَيُّ الْقَيُّومُ ne treba shvatati da znači el-Hayy i el-Qayyuum kao dva imena, već kao jedno Ime u značenju Nepromenjivo Postojanje, odnosno treba shvatiti da na Njegov život, postojanje ništa ne utiče. Postoji i samo ime el-Hayyu الْحَيُّ, koje Ga označava kao Živog. Odlike ičeg živog, osim Njega, su u tome da se živo rađa, raste, menja se, stari i umire. Kada se koristi samo ime el-Hayyu to Ga označava kao Onog ko ne umire, dok dvojno ime el-Hayy-ul-Qayyuum znači da se Njemu ne dešavaju promene, ne dolazi do ikakvog umora, niti starenja. Zato je el-Hayy-ul-Qayyuum jedno Ime, a el-Hayyu je drugo Ime. Pošto su Imena najbitnije što možemo spoznati, treba obratiti posebnu pažnju kod dvojnih Imena, kao i Imena koja su sastavljena iz više delova, i uzimati ih stalno zajedno u razmatranje. Ako se između Imena nalazi veznik we (i) onda treba shvatiti da se radi o različitim Imenima.


قَالَ يَا آدَمُ أَنبِئْهُم بِأَسْمَائِهِمْ فَلَمَّا أَنبَأَهُم بِأَسْمَائِهِمْ قَالَ أَلَمْ أَقُل لَّكُمْ إِنِّي أَعْلَمُ غَيْبَ السَّمَاوَاتِ وَالْأَرْضِ وَأَعْلَمُ مَا تُبْدُونَ وَمَا كُنتُمْ تَكْتُمُونَ	- 33 -	Reče: "O Ademe, izvesti ih imenima Ovih!" Pa kad ih izvesti Njihovim imenima, reče: "Ne bih li vam trebao reći Ja takođe znam skriveno Nebesa i Zemlje, i znam šta vam se čini i šta ste se desili da prećutkujete?"

### Beduini i Arapi
Pojam beduin potiče od bedw بَدْو koji može označiti pustinju. Razlog tome je što taj pojam označava da se nešto čini da je nekakvo, da se nekakvim pokazuje, da liči na nešto, a uslovi života u pustinji neretko dovode do halucinacija koje su poznate kao fatamorgane. Tako bi pojam beduin predstavljao nekog ko živi u pustinji.

U Qur'anu se ne koristi pojam beduin u smislu u kom ga mi koristimo, već se koristi el-A`raab الْأَعْرَاب u značenju beduini, dok se pojam `arebiyy عَرَبِيّ koristi za Arapina, kao i za jezik. Ovo bi značilo da se pripadnik naroda Arapa određuje po tome kojim jezikom govori, što je i postao slučaj kada su narodi na severu Afrike i na Bliskom istoku usvojili taj jezik za svoj maternji, te samim tim postali deo naroda Arapa.

U 33:20 se koristi izraz baaduune fi-l-a`raab بَادُونَ فِي الْأَعْرَابِ koji se može prevesti kao pustinjaci u (među) beduinima, pri čemu baaduun označava pustinjake, a drugi izraz se koristi za beduine. Mogli bi reći da je beduin izraz kojim stranci nazivaju te ljude, koji se možda odomaćio i kod njih samih, ali su u Qur'anu nazvani drugačijim imenom, koje upućuje na njihov način života, a ne na to da žive u pustinji.

Treba razmotriti i izraz el-baad الْبَاد iz 22:25 koji je potencijal i koji zapravo ukazuje da se neko čini da je nekakav, a iz samog konteksta se može shvatiti da se čini da je neko starosedeoc negde, biće po ponašanju ili sličnoj kulturi, a i jeziku koji koristi.