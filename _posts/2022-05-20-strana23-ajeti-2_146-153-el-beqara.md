---
layout: post
title:  "Strana 23 (ajeti 2:146-153, el-beqara سورة البقرة)"
categories: [ Qur'an ]
image: uploads/posts/sura-el-bekare-arapski.png
author: aladin
---
### Resulullah i promena kible

***الَّذِينَ آتَيْنَاهُمُ الْكِتَابَ يَعْرِفُونَهُ كَمَا يَعْرِفُونَ أَبْنَاءَهُمْ وَإِنَّ فَرِيقًا مِّنْهُمْ لَيَكْتُمُونَ الْحَقَّ وَهُمْ يَعْلَمُونَ	- 146 -	Oni kojima je dat Kitab ga prepoznaju kao što prepoznaju svoje sinove. A takođe, grupa od njih će skrivati istinu, a oni znaju.***

### Prepoznaju ga kao svoje sinove
Trebamo se zapitati koga prepoznaju. Obično se shvata da prepoznaju Muhammeda Resulullaha, ali odmah mu se Allah obraća sa ti, pa se treba zaključiti da se ovo ne odnosi na njega, već na Qur'an od Allaha. Takođe 2:89 i druga pominjanja ukazuju da se radi o prepoznavanju Qur'ana, a ne čoveka. Prepoznavanje Qur'ana se potpuno izjednačava sa njihovim prepoznavanjem sinova, jer su njihovi sinovi oni koji potpuno liče na njih, kao što Qur'an potpuno liči na Kitab koji je njima dat, zbog čega se uopšte i govori o onima kojima je Allah dao Kitab. Dakle, ko god je blizak sa Kitabom datom njima nesumnjivo će prepoznati Izvor Qur'ana, da je identičan Izvoru njihovog Kitaba, upravo kao što će prepoznati sopstvene sinove i neće ih pomešati sa drugima.

Međutim, grupa od njih krije istinu iako je znaju. Ova grupa je nazvana imenom feriiq فَرِيق, što ukazuje da postoji neki furqaan (kriterij) na osnovu kog je nastala ta grupa. Iako u našem jeziku grupa od nekih ljudi uglavnom ukazuje na mali deo od njih, u ovom slučaju feriiq predstavlja ogromnu grupu, jer je furqaan na osnovu koga ono to rade u njihovoj oholosti, samoljublju i neprijateljstvu prema sve što ne shvataju kao svoje. Ovo su, sve do danas, skoro svi jevreji i veliki deo hrišćana, koji iako prepoznaju i znaju Izvor Qur'ana skrivaju tu istinu. Takvi su postali ćafiri, ograđeni od Qur'ana svojevoljno.

***الْحَقُّ مِن رَّبِّكَ فَلَا تَكُونَنَّ مِنَ الْمُمْتَرِينَ	- 147 -	Zahtev je od tvog Rabba, pa se ne bi trebao desiti od ravnodušnih.***

### Miryet
Pojam miryet مِرْيَة se shvata kao sumnja, ali sumnja se nalazi u pojmu rayb. Koren mim-ra, čiji su pojmovi razdeljeni na četiri korena, pradstavlja neki proces koji se potpuno lagano odvija, i mi ga imamo u izrazu mir i mnogim izvedenicama. U formi III i VI kao glagol označava raspravu i potpuno odgovara našoj izvedenici razmirica. Međutim, u prvom korišćenju se koren javlja u participu mumter مُمْتَرِ u refleksivnoj formi VIII. Pošto particip odgovara glagolskoj imenici miryet prevodi se kao onaj ko sumnja, jer se miryet shvata kao sumnja. Pošto to nije pravi prevod značenje treba tražiti kao biti miran ili biti smiren, a što vodi značenju ravnodušnost.

Da bi shvatili o kakvoj ravnodušnosti se radi trebamo shvatiti kontekst. On jasno govori o tome da se unutar Mesdžid-ul-Harama napravi podela, čime bi se mu'mini izdvojili od Kitabija. Allah nam ovde govori o tome da je to Haqq od Rabba. Pojam Haqq je bilo kakva stvarnost, realnost, a jedno od značenja je nečije pravo, nešto što neko zahteva da mu se dodeli. Iz konteksta možemo shvatiti da zapravo Allah kao Rabb (Učitelj) zahteva od mu'mina da tako urade, jer je Njegovo pravo i zahtev da se tako uradi, jer Kitabije moraju stati uz novu Objavu koju Allah upravo objavljuje da bi dao novu svetlost i da bi ukazao na ispravnost u vezi prethodnih, korumpiranih Objava.

Svako je slobodan da se okreće gde želi, ali istinski mu'mini u Allaha će se okrenuti tamo odakle dolazi Objava.

***وَلِكُلٍّ وِجْهَةٌ هُوَ مُوَلِّيهَا فَاسْتَبِقُوا الْخَيْرَاتِ أَيْنَ مَا تَكُونُوا يَأْتِ بِكُمُ اللَّهُ جَمِيعًا إِنَّ اللَّهَ عَلَىٰ كُلِّ شَيْءٍ قَدِيرٌ	- 148 -	A za svakog je usmerenje, on se okreće (ka ili od), pa se požurite dobrima. Gde god da se desite Allah vas dovodi skupa. Allah je nad svakom stvari sposoban.***

### Promena kible za Kitabije
Promena kible se ne odnosi samo na mu'mine, već je svako od onih koji su zajednički koristili Mesdžid-ul-Haram pozvan da promeni kiblu i da sledi Muhammeda Resulullaha. Allahu nije bitno naše ime, nije mu bitno u kakvim zabludama smo živeli, jer On želi da nas uputi na Sebe i na ono od Sebe.

Kako danas Kitabije da promene kiblu? Prvo, Allah ne govori da su knjige koje oni slede, a došle su od Njega, potpuno pogrešne, već da je u njih ubačeno svašta i da su stvari izmenjene, te su nejasne. Oni nisu dužni da odustanu od svojih knjiga, ali su dužni da saslušaju argumente Allah u vezi istine o njihovim knjigama. Za razliku od mu'mina koji su dužni verovati u sve objave i slediti Qur'an, Kitabije mogu i dalje slediti svoje knjige uz Qur'an kao muSaddiq (ispravljač) za ono što imaju.

***وَمِنْ حَيْثُ خَرَجْتَ فَوَلِّ وَجْهَكَ شَطْرَ الْمَسْجِدِ الْحَرَامِ وَإِنَّهُ لَلْحَقُّ مِن رَّبِّكَ وَمَا اللَّهُ بِغَافِلٍ عَمَّا تَعْمَلُونَ	- 149 -	A odakle god da si izbio, pa okreni svoje lice delu Mesdžid-ul-Harama, a to je zahtev od tvog Rabba. A nije Allah zbog toga nesmotren o onome što radite.***

***وَمِنْ حَيْثُ خَرَجْتَ فَوَلِّ وَجْهَكَ شَطْرَ الْمَسْجِدِ الْحَرَامِ وَحَيْثُ مَا كُنتُمْ فَوَلُّوا وُجُوهَكُمْ شَطْرَهُ لِئَلَّا يَكُونَ لِلنَّاسِ عَلَيْكُمْ حُجَّةٌ إِلَّا الَّذِينَ ظَلَمُوا مِنْهُمْ فَلَا تَخْشَوْهُمْ وَاخْشَوْنِي وَلِأُتِمَّ نِعْمَتِي عَلَيْكُمْ وَلَعَلَّكُمْ تَهْتَدُونَ	- 150 -	I odakle god da si izbio, pa okreni svoje lice delu Mesdžid-ul-Harama, i gdegod da ste bili tad okrenite svoja lica delu njegovom, tako da se ne desi za ljude protiv vas argument, osim za one koji su zalimi od njih. Pa se nećete plašiti njih, a plašite se Mene. I da ispunjavam blagost Moju na vas, i da bi mogli da se upućujete.***

### Sleđenje Resulullaha
U 2:150 se nalazi dobar primer iz kog možemo uvideti naredbu sleđenja Resulullaha. Sleđenje Resulullaha se odnosi na sleđenje Allahove Objave, koja je medij preko koje nam dolazi poruka od Allaha. Sleđenje Resulullaha je takođe i sleđenje osobe preko koje dolazi poruka od Allaha. On kao čovek-glasnik je prvi koji treba slediti ono što mu je došlo od Allaha, a zatim i svi oni koji imaju poverenje u Allaha. Zato u ovom slučaju Allah prvo njemu naređuje da se odvoji u delu Mesdžid-ul-Harama, a onda i svim ostalima koji ga slede.

Sleđenje Resulullaha nije u načinu kako je on spavao, kako je on hodao, kako je govorio, itd., već samo u onim stvarima koje su Risala od Allaha. Pri tome, on je prvi dužan da uradi ono što se svima nama naređuje ili savetuje, a mi, ako ga sledimo, uradićemo isto. Možemo shvatiti da je on to čineo perfektno, pa iako danas ne možemo da vidimo kako on nešto radi, preko njega nam je sve to ostalo u Allahovoj Objavi. Sleđenjem rečenog u Objavi ćemo slediti i njega kao čoveka-glasnika. Ne možemo ga slediti u onome što je samo njemu objavljeno, a ne moramo i ne trebamo ga slediti iz onog što je do nas o njemu došlo preko judeo-persijskih bajki koje zovu hadis. Sve što je nama korisno i dobro je u Allahovoj Uputi, koju je Muhammed Resulullah sledio, jer je to čime je on nadahnut.

***كَمَا أَرْسَلْنَا فِيكُمْ رَسُولًا مِّنكُمْ يَتْلُو عَلَيْكُمْ آيَاتِنَا وَيُزَكِّيكُمْ وَيُعَلِّمُكُمُ الْكِتَابَ وَالْحِكْمَةَ وَيُعَلِّمُكُم مَّا لَمْ تَكُونُوا تَعْلَمُونَ	- 151 -	(Na primer) Kao što sam poslao u vas glasnika od vas, kazuje na vas Naše ajete i čini da se čistite i čini da učite Kitab i Logiku i čini da učite šta ne bi znali.***

### Ispunjenje Ibrahimove dove
Ono što su Ibrahim i Isma`il molili, a što je rečeno u 2:129, je ispunjeno i nama je pokazano u 2:151. Tiče se jednog naroda, naroda u kome je rođen i živeo Muhammed Resulullah. To je narod predanih Allahu, ljudi koji nisu živeli u tami, niti su zulm širili na druge. Ovaj neuki narod je dostigao vrhunac nauke u svom vremenu, koje se i prepoznaje kao Zlatno doba islama. Koliko god su bili predani Allahu toliko su napredovali, a kad su se zatvorili od Njega i pridružili mu ljude i sopstvenu havu nastupilo je nazadovanje. Slično priči koju džinni (tuđini, Kopti) govore o sebi u suri Džinn.

***فَاذْكُرُونِي أَذْكُرْكُمْ وَاشْكُرُوا لِي وَلَا تَكْفُرُونِ	- 152 -	Pa, setite Me se - setiću se vas! I budite Mi zahvalni, i nećete se ograditi.***

***يَا أَيُّهَا الَّذِينَ آمَنُوا اسْتَعِينُوا بِالصَّبْرِ وَالصَّلَاةِ إِنَّ اللَّهَ مَعَ الصَّابِرِينَ	- 153 -	O vi koji ste poverovali, otvorite se Sabrom i Salatom. Allah je takođe među one sa Sabrom.***

### Sabr
Slično kao što se u 2:45 preporučuje Sabr i Salaat za Benu Isra'il, u 2:153 se preporučuje isto za mu'mine. Oni su neophodni za dolazak znanja od Allaha. Sabr se uglavnom shvata kao strpljenje, ali treba shvatiti da ovaj naš pojam označava i trpljenje nečega. Sabr se kod nas nalazi u pojmu sabranost, te se kod pojedinca odnosi na njegovo racionalno razmišljanje i ponašanje u skladu sa tim, a kod grupe ljudi se nalazi u njihovom zajedništvu kao sabranosti.

Sabr je neophodan za primanje informacija, jer su naše mogućnosti ograničene i nemoguće je ijednom čoveku odjednom procesuirati sve ono što je došlo od Allaha kao Qur'an. Zato je objava Qur'ana trajala veoma dugo, u skladu sa našim mogućnostima. Nestrpljenje, kao suprotnost Sabru, je štetno za proučavanje Qur'ana, pa i mi danas trebamo Qur'an uzimati na kašičicu, onoliko koliko nam godi. Nikakva žurba nam neće pomoći.

Salaat označava vezu i u ovom slučaju je to Veza sa Allahom preko Njegove Objave. Ovakva stalna konekcija nam omogućava najbolje učenje, a Allah je sa onima koji imaju Sabr. Ukoliko postanemo nestrpljivi ili žurimo izgubićemo vezu sa Njim i možda se povezati sa nekim drugim u želji da što pre dobijemo neko znanje kom žudimo. On je naš Učitelj i On zna šta, kada i koliko nama treba, te ne smemo gubiti Sabr niti Salaat sa Njim.