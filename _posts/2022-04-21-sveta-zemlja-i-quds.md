---
layout: post
title:  "Sveta zemlja i Quds"
author: aladin
categories: [ Teme, Topics ]
image: uploads/posts/sveta-zemlja-i-quds.jpg
---
Grad Jerusalim Arapi zovu Quds, što njima znači Sveti. Ovaj pojam se ne pominje u Qur'anu, ali od istog korena se pominje Sveti Duh (ruuH-ul-qudus), Njegovo Ime el-Qudduus, kao i participi muqaddes i muqaddesa. Particip muqaddesa se koristi samo jednom u 5:21 za određenu zemlju, koja je njime označena kao "posvećena". U 2:30 se koristi jedini glagol od ovog korena, u istoj formi, iz čega možemo jasno saznati da je posvećenost te zemlje u dobrim uslovima za život, što je i smisao zemlje, slično kao što je smisao melaa'iket u 2:30 u tome da su posvećeni Allahu, u smislu da Ga slušaju - oboje ispunjavaju svoj smisao, i to je jedino sveto.

Zašto se onda muslimani i jevreji svađaju oko zemlje koju zovu svetom, šta su to propustili da shvate? Da li je moguć mir i suživot? Da li im Allah naređuje da ratuju i ubijaju se? Ko je kriv za trenutno stanje?

Da bi ovo shvatili moramo pažljivo da pogledamo ajete oko 5:21 u jedinom kontekstu u kome se pominje "sveta zemlja". Sve ostalo na šta nas razni šejtani i emocije koje nam izazivaju nagone je nebitno, bitna je samo Uputa koju nam je Allah dao. Počećemo od 5:19, jer od njega počinje priča...

19: Govori se Resulullahu da se obrati sledbenicima Knjige, dakle ne jevrejima i hrišćanima, već onima koji čitaju Knjigu i koji slede ono što iz nje saznaju. Pošto su te knjige korumpirane ne ulazi se u diskusiju o posledicama tih izmena, već se stvari vraćaju na sami početak, na događaje koji su svima poznati. Govori se o periodu kada Allah nije slao glasnike (resule) i da ljudi to koriste, jer ne znaju šta je istina. Da do toga ne dođe, Resulullah je, između ostalog, poslat da im kaže sve ono što je pogrešno u njihovim knjigama i njihovim shvatanjima, a jedna od stvari je pitanje "svete zemlje".

20-21: Ovde se navode reči Musaa narodu koji je pošao sa njim u svetu zemlju, o svemu što im je Allah dao, i da im je Allah dao upravo tu zemlju. Upozorava ih da se ne odbiju, da u njima ne sme biti išta što će ih odbiti od svete zemlje, nikakav razlog ne mogu naći da odbiju ovakav poklon, inače će biti gubitnici. Zašto im je data zemlja? Jer su bili narod bez zemlje, narod lutalica sa velikim potencijalom za spoznajom, koji je njihov način života otežavao i izlagao ih raznim neprijateljima i nedaćama. Allah im daje zemlju koja je pogodna za život i daje im okruženje ljudima koji su dobri za suživot. U drugom periodu, kada bivaju napadani, oni će tražiti kralja, pa će ih Allah i te opasnosti osloboditi i dati im tri kralja da ih vode.

22: Čim su čuli poziv Musaa da uđu u svetu zemlji oni su našli razlog da to ne poslušaju. Oni kažu da u toj zemlji već žive neki ljudi, koji im se ne sviđaju, i da neće ući u nju dok ovi ne izađu. Pošto im je Allah dao mnoge ni'mete (blagosti, blagodati) oni su postali kao razmažena deca, koja ne žele da se igraju sa drugom decom iz hira. Oni ovo govore kao da Allah ne zna da u njoj žive drugi ljudi i govore ovo ne shvatajući da ih je Allah doveo da žive upravo sa tim drugim ljudima.

23: Sada dolaze reči jednog od dvojice skauta koje je Musa poslao kao izvidnicu. On kaže ادْخُلُوا عَلَيْهِمُ الْبَابَ udkhuluu 'aleyhimu-l-baabe i ovo se mora povezati sa 2:58 gde je rečeno ادْخُلُوا الْبَابَ سُجَّدًا udkhulu-l-baabe sudždžeden. Pojam "baab" ljudi shvataju da znači "vrata" u svim pominjanjima u Qur'anu. Ovaj pojam ukazuje na odeljak, sekciju i jedno od značenja može biti vrata, kapija, koja razdvaja dva dela neke građevine. Međutim, u Qur'anu se često koristi i da označi različite grupe ljudi, različita društva, pa tako Ja'qub svojim sinovima govori da idu u Egipat i da se raspitaju o Jusufu, ali ne kod istih ljudi, već da ulaze u različita društva, da se raspitaju kod različitih ljudi. Takođe, Džennet i Džehennem imaju više "baab", što znači da su u njima različite grupe ljudi, različitog nivoa i iz različitih razloga.
U 2:58 im je rečeno da uđu u društvo sa poštovanjem i da kažu HiTTa, što oni nisu uradili, pa im je zabranjen prolazak kroz teritoriju koju su trebali da prođu. Ovde, u 5:23 skaut govori o tome da iako ti ljudi izgledaju krupni i možda sirovi oni bez problema mogu da uđu i da postanu deo tog društva, jer će vremenom prevladati, postaće dominantni i trebaju se pouzdati u Allaha. Ovo se zapravo i desilo od kraja II svetskog rata kada su jevreji počeli da dolaze kao izbeglice i vremenom su postali potpuno dominantni. Oni su načinili ponovo drugačiju grešku, ali dolazimo do toga.

24: Oni ne shvataju šta skaut govori, čak se njemu ni ne obraćaju, već kažu Musau da oni neće da idu da se bore sa tim krupnim i sirovim ljudima, već će ostati da sede tu gde jesu, a Musa i njegov rabb neka idu da se bore. Ovde treba shvatiti da pojam rabb znači "onaj ko se sluša" ili "onaj ko uči", pa se ovo ne odnosi na Allaha, već na skauta koji savetuje Musaa.

25-26: Ovde Musa nije mogao više da izdrži i tražio je od Allaha da ogradi njega i njegovog brata od naroda grešnika koje je vodio. Allah mu je to ispunio i njima zabranio ulazak u svetu zemlju u 40 godina, što je značilo da ta generacija neće to dočekati. Osuđeni su na lutanje, odnosno vraćeni su prethodnom stilu života.

Ljudi ovde staju i smatraju da je priča završena, ali nikako nije. Odmah u nastavku nam se govori o slučaju dvojice sinova Ademovih, od kojih jedan nastoji da ubije drugog i to i uradi, a drugi govori da neće dići ruku na svog brata. Zatim se Allah ponovo vraća na Benu Isra'il i govori o zabrani ubistva, osim zbog ubistva ili nereda u zemlji (društvenom poretku). Zašto ovo Allah kazuje upravo na ovom mestu?

Isra'il (Izrailj) je originalni narod lutalica, koji se ukrstio sa potomcima Ibrahima i napravio potomstvo - Benu Isra'il. Narod na koji su naišli u svetoj zemlji je potomstvo Isma'ila, Ibrahimovog sina. Oni su eho dva brata koja Allah navodi, čime uči i tzv. Arape i tzv. Jevreje da su oni braća i da ubistvom prikupljaju i grehe svog brata. Svaki bratoubica u toj svetoj zemlji je očiti gubitnik, bez obzira sa koje je strane. Ono čemu trenutno svedočimo je da jevreji malo-malo i ubiju neke Palestince.

Imali su Musaa, imali su njegovog skauta, imali su i Resulullaha i jasnu Objavu od Allaha kroz generacije, ali oni uporno slede svoju razmaženost i svoju nadmenost, iako ih Allah stalno kažnjava. Ja se nadam da će Allah kazniti sve nasilnike, ubice, pogotovu braotubice koji slede svoju nadmenost i bacaju Uputu za leđa. Ovo je takođe opomena i Palestincima i drugim Arapima da Allah želi suživot braće na svetoj zemlji, a nikako ubistva. Pošto su jevreji opisani kao oni sa najvećom mržnjom prema mu'minima nije izgledno da će do suživota ikada doći, makar dok jevreji ne shvate ono što im se hiljadama godina govori, a Allah je qadar za sve što želi.