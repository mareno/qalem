---
layout: post
title:  "Strana 21 (ajeti 2:135-141, el-beqara سورة البقرة)"
categories: [ Qur'an ]
image: uploads/posts/sura-el-bekare-arapski.png
author: aladin
---

>Allahovo bojenje,<br>
Ibrahimov millet,<br>
anti-religijski stav

***وَقَالُوا كُونُوا هُودًا أَوْ نَصَارَىٰ تَهْتَدُوا قُلْ بَلْ مِلَّةَ إِبْرَاهِيمَ حَنِيفًا وَمَا كَانَ مِنَ الْمُشْرِكِينَ	- 135 -	A rekoše: "Postanite jevreji ili hrišćani - upućeni ste!" Reci: "Provereno - millet Ibrahima (kao) Hanifa, a nije bio od mušrika."***

### Hanifa
Pridev Haniif حَنِيف se koristi deset puta u jednini i dva puta u množini kao Hunefaa' حُنَفَاء. Ovaj pridev se javlja kao suprotnost širku i veoma je bitno da ga shvatimo, jer nam se govori da bi trebali takvi biti, jer se nalazi u opisu Uspostavljenog Puta ka Allahu.

U jeziku Arapa pojmovi od istog korena se koriste da opišu neregularan polažaj stopala, bilo da je stopalo izvrnuta unutra ili vani, kao i neuobičajeni hod.

Već iz prvog pominjanja ovog prideva možemo saznati šta nam Allah želi njime reći. Prvo, rečeno je millete ibraahiime haniifen مِلَّةَ إِبْرَاهِيمَ حَنِيفًا, pri čemu je millet u akuzativu i deo genitivne veze sa imenom Ibrahim, pa znači Ibrahimov millet (milje), a onda Haniif ne dolazi u genitivu kao ime Ibrahim, već opet u akuzativu, čime se kazuje da Ibrahimu to nije stalna osobina i da ne trebamo da sledimo millet Ibrahima uvek, već samo kad je on Haniif. Mi zapravo ne bi ni mogli da sledimo mnogo toga od Ibrahima, jer imamo samo neke informacije o njegovom ponašanju u Qur'anu. Dakle, trebamo se pitati šta znači biti Haniif, što bi i mi trebali biti, i zbog čega se pominje da on nije bio od mušrika.

Na početku se prenosi zahtev da budemo jevreji ili hrišćani. Ovo je toliko neuobičajeno, a banalan primer bi bio kao da neko kaže navijajte za Zvezdu ili Partizan, ili Dinamo ili Hajduk, ili Sarajevo ili Željo, govoreći nam da su te suprotnosti jedini njima prihvatljiv izbor. Dakle, ne i mogli za bilo kog drugog da navijamo niti bi mogli da ne navijamo ni za kog, oni imaju svoje tabore, i jedino to im je prihvatljivo, iako je potpuno suprotno. Takođe smo mogli saznati kako oni jedni za druge govore da su ni na čemu, ali kad se pojavi neko ko nije niti sa njima niti sa drugima, oni ga ne prihvataju. Oni ne mogu da ga pozicioniraju, ne znaju kako da se prema njemu postave. Slična stvar je danas sa muslimanima, jer većini muslimana nije bitno samo to da se neko deklariše muslimanom, već trebaju znati da li je sunija, šija, selefija, sufija, da li pripada onom ili ovom pravcu... da bi oni odmah mogli da ga grupišu.

Dakle, mogli bi odmah shvatiti da Haniif stoji kao suprotnost ponuđenim opcijama da se bude jevrej ili hrišćanin, a što je nešto što bi današnjim jezikom nazvali mainstream (en. glavni tok). Nadalje, koren Ha-fa označava kopanje, ispitivanje, propitivanje, te bliže trebamo shvatiti da je Haniif zapravo neko ko istražuje, neko ko sve propituje, u ovom slučaju neko ko neće samo slediti jevreje ili hrišćane, ili bilo kakvu drugu opciju koju su ljudi uspostavili kao tok, u ovom primeru religiju, već će se kretati i levo i desno da bi došao tamo kuda želi da ode.

Širk se pominje zato što je slepo sleđenje ikoga, pa i jevreja ili hrišćana, širk. Slediti bilo koga bez propitivanja je stavljanje nekog u ravan sa Allahom, jer se samo ono od Allaha sledi i u Allaha se ima potpuno poverenje. Potpuno verovati u nepogrešivost bilo kog čoveka, te ga slediti je očiti širk.

Zato bi se pridev Haniif mogao prevesti kao onaj ko kopa, ko istražuje, ko propitkuje, ili rečju: istraživač, ali smatram da ga je bolje ostaviti neprevedenog. Isto istraživanje trebamo primeniti i u vezi onog što se zove religijom islam, a što je takođe uspostavljeno od ljudi i drugačije od Allahove Objave - Qur'ana. Jedino se trebamo držati užeta od Allaha, a biti sunija ili šija je identično pozivu biti jevrej ili hrišćanin, jer obe grupe sa svim podgrupama su međusobno suprotstavljene i uspostavljene od ljudi.

Pridev Haniif se javlja i sa pojmovima od kojih je pojam Allahova fiTra فِطْرَتَ اللَّهِ, a to je ono usađeno u nama od Allaha, ono što je urođeno. Istraživanje je ono što je u nama urođeno, naša radoznalost, želja za novom i drugačijom spoznajom, i to je ono čemu nas Allah poziva. Samo sopstvenim sposobnostima i sopstvenim trudom Ga možemo videti, prema Njemu okrenuti sopstveno lice, jer tuđim očima je nemoguće videti Njega. Budimo Hanife Allahu.

***قُولُوا آمَنَّا بِاللَّهِ وَمَا أُنزِلَ إِلَيْنَا وَمَا أُنزِلَ إِلَىٰ إِبْرَاهِيمَ وَإِسْمَاعِيلَ وَإِسْحَاقَ وَيَعْقُوبَ وَالْأَسْبَاطِ وَمَا أُوتِيَ مُوسَىٰ وَعِيسَىٰ وَمَا أُوتِيَ النَّبِيُّونَ مِن رَّبِّهِمْ لَا نُفَرِّقُ بَيْنَ أَحَدٍ مِّنْهُمْ وَنَحْنُ لَهُ مُسْلِمُونَ	- 136 -	Recite: "Imamo poverenja u vezi Allaha: i šta je spustio ka nama, i šta je spustio ka Ibrahimu i Isma`ilu i IsHaqu i Ya`qubu i plemenima, i šta je dato Musau i `Isau, i šta je dato nebiyyima od njihovog Rabba. Ne pravimo razliku u vezi ikog od njih, i mi smo Njemu muslimani."***

### 12 plemena
Pojam esbaaT أَسْبَاط se javlja pet puta u Qur'anu i iz poslednjeg pominjanja u 7:160 možemo saznati da su oni nastali u vreme Musaa, da je Allah čitav narod koji je pošao sa Musaom podelio u 12 esbaaT ummeta. Iz 2:140 možemo saznati da oni nisu bili ni jevreji ni hrišćani, odnosno da u to vreme nije postojalo ni jevreja ni hrišćana, da su nastali kasnije.

Pre nego nastavimo sa istraživanjem ovog pojma, želim da ukažem na neobičnost pominjanja hrišćana, jer danas čak ni hrišćani verovatno neće reći da su 12 plemena bili hrišćani. Međutim, ovo je veoma bitno. Ako pogledamo u 2:136 videćemo da je nešto dato Musau i `Isau, ne drugačije, već isto, jer se oni pominju zajedno. Ovo je jedan od pokazatelja da su oni dvojica živeli u istom vremenu, a jevreji i hrišćani, kao sledbenici jednog i drugog, bi morali, prema tome, da su postojali među 12 plemena. Rečeno u Qur'anu takođe znači da Musaa i `Isaa nisu bili ni jevreji ni hrišćani. Zapravo, hrišćani kao Nazareni su nastali pre jevreja kao pripadnika religije judaizma, jer su hrišćani nastali tokom života `Isaa, kao njegovi pomoćnici, o čemu će biti reči u petoj suri el-Maa'ida.

12 plemena se shvataju kao potomstvo od 12 sinova Ya'quba (Jakov). To je veoma moguće, jer malo ranije u 2:133 se navodi govor Ya'quba svojim sinovima. Međutim, nigde u Qur'anu nije rečeno da su to Ya'qubovi esbaaT, iako se pominju odmah nakon pominjanja njega. U svakom slučaju ih možemo shvatiti kao potomke Ibrahima, i rekao bih da su oni potomstvo preko svih njegovih sinova, te stoga potpadaju pod njegovo moljenje Allaha da i njegove potomke učini imama. Iz toga razloga se u 7:160 esbaaT pominju kao umem (ummeti), jer su svi oni imali svog imama od Ibrahimovih potomaka. Sam potencijal esbaaT označava neke koji mogu da nastave (bukvalno: nastavke), a nastavljaju ono što je porodica Ibrahima započela.

Iz svega možemo saznati da je to bio brojan narod, čim je bilo razloga da ih Allah podeli na 12 plemena. Identifikacijom samog naroda, njegovog porekla bavićemo se kasnije.

***فَإِنْ آمَنُوا بِمِثْلِ مَا آمَنتُم بِهِ فَقَدِ اهْتَدَوا وَّإِن تَوَلَّوْا فَإِنَّمَا هُمْ فِي شِقَاقٍ فَسَيَكْفِيكَهُمُ اللَّهُ وَهُوَ السَّمِيعُ الْعَلِيمُ	- 137 -	Pa, ako imaju poverenja poput onog u šta imate poverenja, pa već su upućeni, a ako su se okrenuli, pa oni su sami (između sebe) u razdoru. Tad će ti ostati dovoljan Allah, a On je esSemii` el`Aliim.***

### Šizma
Pojam šiqaaq شِقَاق se shvata kao šizma, odnosno raskol. Ovaj pojam potiče od korena koji označava ogroman problem, veliku teškoću, te u vezi sa religijskim grupacijama označava nepremostive razlike među njima. Iz 2:176 možemo shvatiti da je Allah slao Kitab i da je šizma nastala kad god bi ljudi zastupali nešto svoje u vezi sa Kitabom, odnosno kad bi se razlikovali od Kitaba. Umesto da slede Kitab sledili bi neke svoje, drugačije stavove.

Ne samo između jevreja i hrišćana, već je šizma nastala i između njih samih, kao i između muslimana, pa su čak i te religijske grupacije izdeljene na mnogo manjih grupa, skoro da je svaki čovek jedna grupa. Razlog za šizmu, pored sopstvenog stava oprečnog Kitabu, je u sleđenju bilo koga, bez istraživanja, bez toga da smo Hanife. Ovakav postupak slepog sleđenja ikoga je zapravo širk, jer se Allahu pripisuju ortak, uzimanjem bilo kog čoveka za nepogrešivog, sveznajućeg i slično.

Rešenje za šizmu nije u tome da religije popuste jedna prema drugoj, već da se sve vrate originalu, a što je Allahov Kitab, Njegovo uže kog se svi trebamo držati i nikako se odvajati od njega. Svako odvajanje, i najmanje, stvara šizmu.

Svi koji imaju poverenja u Allaha kroz ono što je On slao ljudima trebaju da prihvate one koji imaju verovanje poput njihovog, a ako se okrenu, to ne treba da ih zanima, jer su oni svakako međusobno u raskolu, sami su se već odvojili od Allahovog Kitaba i slede neke koje uzimaju ortacima Allahu. Šizma među muslimanima bi se mogla rešiti na isti način: odustajanjem od svega što nije zasigurno od Allaha, a jedino sigurno od Allah je Qur'an Časni.

***صِبْغَةَ اللَّهِ وَمَنْ أَحْسَنُ مِنَ اللَّهِ صِبْغَةً وَنَحْنُ لَهُ عَابِدُونَ	- 138 -	"Bojenje Allahovo! A ko je bolji od Allaha bojenjem?! A mi smo Njemu poslušni."***

### Bojenje Allahovo
Strane 20 i 21 Qur'ana završavaju istovetno, što ukazuje da je rečeno na 21. strani jedna izdvojena tema, slično kao što je ranije bio izdvojen deo o Benu Isra'il. Smatram da se ta tema nalazi u 2:138 u izrazu sibgatAllahi صِبْغَةَ اللَّهِ, što znači Allahovo bojenje. Ovaj izraz je u akuzativu, što ukazuje da se odnosi na stanja ljudi. Pojam sibgat je glagolska imenica u broju (nešto jedno), pa ukazuje da je to jedna boja. Ovo znači da Allah ne prihvata da budemo obojeni i nekim drugim bojama, a što su ovde boje od ljudi. Ova paralela se odnosi na širk, tako što ljudi prihvataju nešto od Allaha, a nešto od drugih ljudi, farbajući se raznim bojama.

Čitava 21. strana govori o tome da se nikome ne trebamo priklanjati, da ne trebamo nikog slepo slediti, da trebamo sve istražiti i nikakve ortake Allahu prihvatiti. Sve što slušamo mora biti od Allaha, On nas treba obojiti. Naše boje će se međusobno razlikovati, jer smo i mi različiti međusobno i imamo različite sposobnosti, ali nećemo biti podeljene ličnosti, neće imati razdora unutar nas. Allah će nas učiniti skladnim osobama, ako Mu se predamo, budemo Mu muslimani.

***قُلْ أَتُحَاجُّونَنَا فِي اللَّهِ وَهُوَ رَبُّنَا وَرَبُّكُمْ وَلَنَا أَعْمَالُنَا وَلَكُمْ أَعْمَالُكُمْ وَنَحْنُ لَهُ مُخْلِصُونَ	- 139 -	Reci: "Zar se raspravljate sa nama o Allahu, a On je naš Rabb i vaš Rabb, a nama naša dela i vama vaša dela? A mi smo isključivo za Njega.***

***أَمْ تَقُولُونَ إِنَّ إِبْرَاهِيمَ وَإِسْمَاعِيلَ وَإِسْحَاقَ وَيَعْقُوبَ وَالْأَسْبَاطَ كَانُوا هُودًا أَوْ نَصَارَىٰ قُلْ أَأَنتُمْ أَعْلَمُ أَمِ اللَّهُ وَمَنْ أَظْلَمُ مِمَّن كَتَمَ شَهَادَةً عِندَهُ مِنَ اللَّهِ وَمَا اللَّهُ بِغَافِلٍ عَمَّا تَعْمَلُونَ	- 140 -	Ili govorite da su Ibrahim i Isma`il i IsHaq i Ya`qub i plemena bili jevreji ili hrišćani?" Reci: "Znate li bolje vi ili Allah?" A ko je veći zulumćar od onog ko je od Allaha skrio svedočanstvo kod sebe? A nije Allah zbog toga nesmotren o onome što radite.***

***تِلْكَ أُمَّةٌ قَدْ خَلَتْ لَهَا مَا كَسَبَتْ وَلَكُم مَّا كَسَبْتُمْ وَلَا تُسْأَلُونَ عَمَّا كَانُوا يَعْمَلُونَ	- 141 -	Taj ummet, već mu je odvojeno šta je zaradio, a vaše je šta zaradiste, i ne pitate se o onome šta su se desili da rade.***