---
layout: post
title:  "Qur'an i pesnici"
author: aladin
categories: [ Teme, Topics ]
image: uploads/posts/quran-i-pjesnici.jpg
---
Jezici se stalno menjaju, zbog toga što se ljudi stalno menjaju. Neke reči postaju arhaizmi i nestaju, neke se izmene, neke dobiju drugačija značenja, neke se preuzmu iz drugih jezika i osmisle se nove reči. Slično se dešava i sa čitavim frazama. Zbog velike žurbe i premalo razmišljanja nastaje velika razlika između imena i imenica, odnosno onog kako ljudi doživljavaju imenice (a i ostale reči) koje koriste.

Prve knjige arapskog jezika su pisali Persijanci, i to par hiljada kilometara daleko od teritorije na koju je spušten Qur'an. Međutim, jezik koji su koristili Arapi nije bio dovoljan za razumevanje Qur'ana, pa se trebalo vratiti na jezik koji su Arapi koristili tokom objave Qur'ana. Problem je bio u tome što su vekovi prošli i što nije postojalo osobe koja je slušala Qur'an sa usana Resulullaha. Došlo je do pretnje da jezik Qur'ana, tačnije shvatanje tog jezika, zamre kao što je zamro jezik Egipćana, ili kasnije jezik Rimljana, čijom kulturom su ljudi bili fascinirani vekovima.

Trebalo se vratiti na početak, izjednačiti imenice sa Imenima. Umesto da se ljudi okrenu Allahu i da Ga mole za uputu, oni su se setili da iskoriste govor pesnika i da njime tumače Qur'an. Zaboravili su šta Allah govori o pesnicima, a posebno to da se u 69:41 sa razlogom kaže "A nije on sa govorom pesnika..." Zaboravili su ljudi da je to Allahov govor i da samo Allah može poučiti njegovom značenju.

Tako su se muslimani okrenuli bukvalno društvu mrtvih pesnika, da ih oni, mrtvi, pouče govoru Živog, Allaha. Nije im smetalo što su za te pesnike znali i da su ćafiri, jer nisu mogli da vide jednostavno i pravo rešenje. Nisu mogli, jer su zapali u mrak Srednjeg veka.

<em>**Skoro svi prevodi Qur'ana i skoro sva tumačenja Qur'ana do danas se baziraju na govoru društva mrtvih pesnika.**</em>