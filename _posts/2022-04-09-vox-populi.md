---
layout: post
title:  "Vox populi"
author: aladin
categories: [ Off-topic, Razno ]
image: uploads/posts/vox-populi.jpg
---
Vox populi znači "glas naroda" i deo je izreke "vox populi vox dei", tj. "glas naroda (je) glas Boga". Prvo poznato pominjanje ove fraze je iz 8. veka iz vremena Karla Velikog, što ukazuje da su mnogi ljudi koristili ovu izreku da se bune protiv vlasti.

Samom frazom ljudi sebe izjednačavaju sa Allahom, što nije praxa samo iz tog vremena, već postoji i dalje, najjasnije kao demokratija. Takvi stavovi (uključujuću demokratiju) su ograđivanje od Allahovog raHmeta (pomoći) i pokušaj ubeđivanja sebe i drugih da ljudi sami stvaraju svoju sudbinu ili da žele da je tako.

Najteže Allahovo ime za prihvatiti je erRahman, jer tim Imenom Allah se manifestuje kao Onaj ko pruža trajnu pomoć. Ljudi misle da stalno traže Njegovu pomoć (raHmet), ali je ne dobijaju, zbog čega npr. neki jevreji u Qur'anu kažu "Allahova ruka je stegnuta". Oni ne kažu da su Mu obe ruke stegnute, već samo jedna, ona iz koje ne dobijaju ono što žele. Zapravo, ljudi gube poverenje u Njegov raHmet jer im se ne ostvaruju želje na način kako bi oni želeli da se ostvare. Ovakve želje se zovu "hewaa" ili u mom narodu "hava", odnosno "puste želje".

Dovoljno je da pogledamo samo na tri početna, kratka ajeta sure erRahman da uvidimo problem. Tamo se kaže "erRahman, poučio je Qur'anu, stvorio je insana". Da postanemo insani trebamo Ga da nas pouči Qur'anu, inače bivamo hajvani ili još niža bića. Tek tada, ako smo povezani sa Njim kao insan, dobili smo trajnu pomoć (raHmet) od Njega. Tada nam ne treba demokratija, ne treba nam pokušaj iskazivanja "kompleksa Boga" kod ljudi.

**Zato glas naroda (rulje, mase) nikada ne može biti Njegov glas.**

Glas naroda može ukazivati i na protivljenje naroda u onome što vidi da vlast radi. Iako su to obično potpuno tačne stvari, razlog što ih ljudi vide je što njih direktno pogađaju i otežavaju im život. Međutim, ni taj glas naroda nije Njegov glas, jer Njega to ne pogađa. Kuća se ne pravi nad provalijom, već na stabilnom tlu. Svaka vlast, ako nije "bogomdana", je nužno kuća nad provalijom. Nikakve korekcije i ulepšavanja neće sprečiti da se u jednom trenutku takva kuća stropošta, zajedno sa onima u njoj.