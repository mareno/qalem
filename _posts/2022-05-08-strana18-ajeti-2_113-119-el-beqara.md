---
layout: post
title:  "Strana 18 (ajeti 2:113-119, el-beqara سورة البقرة)"
categories: [ Qur'an ]
image: uploads/posts/sura-el-bekare-arapski.png
author: aladin
---

***وَقَالَتِ الْيَهُودُ لَيْسَتِ النَّصَارَىٰ عَلَىٰ شَيْءٍ وَقَالَتِ النَّصَارَىٰ لَيْسَتِ الْيَهُودُ عَلَىٰ شَيْءٍ وَهُمْ يَتْلُونَ الْكِتَابَ كَذَٰلِكَ قَالَ الَّذِينَ لَا يَعْلَمُونَ مِثْلَ قَوْلِهِمْ فَاللَّهُ يَحْكُمُ بَيْنَهُمْ يَوْمَ الْقِيَامَةِ فِيمَا كَانُوا فِيهِ يَخْتَلِفُونَ	- 113 -	A rekoše jevreji: "Nisu hrišćani ni na čemu", i rekoše hrišćani: "Nisu jevreji ni na čemu" i oni kazuju Knjigu. Tako su ti govorili oni koji ne znaju - slično njihovom govoru. Pa, Allah sudi među njima Danom Qiyameta, u tome u čemu su se stali smenjivati.***

### Jehudije i Nazareni
Sledbenici Qur'ana se u njemu zovu vernici (mu'mini) ili oni koji imaju poverenje (el-ledhiine aamenuu) i povezani su prvo sa onima koji su se odvojili od njih (mušrici) i sa onima koji su se ogradili (ćafiri), ali i sa jevrejima i hrišćanima. U Qur'anu se ne pominju veze ni sa kakvom drugačijom vrstom ljudi. Zato možemo reći da postoje ljudi ograđeni od Allaha i njih danas zovemo ateistima, zatim oni koji su se odvojili od onog što je Allah slao kao Uputu i stvorili su sami nekakva svoja verovanja ili su ih pomešali sa onim što su prihvatili od Upute.

Početno verovanje je verovanje u Allaha i u Naredni život. Sva druga verovanja su ili odraz stvarnosti (Haqq) ili odraz nečega što ne funkcioniše (baaTil). Bez obzira kako mi to nazvali (islam, judaizam, hrišćanstvo, hinduizam, ateizam, gnosticizam...), negiranje Allaha i/ili Narednog života je kufr, a takve osobe su ćafiri. Odvajanje ičeg od Allaha, time Mu pripisujući ortake i takmace, je širk, a osobe su mušrici. Svi ostali, koji su potomci Ibrahima, su sledbenici neke Upute, bilo da je to Tewrat, Indžil ili Qur'an. Ukoliko se neko ogradi od Upute on je u tome ćafir, a ukoliko uz nju uzima još nešto on je mušrik.

Uputa je jedna, ali je dolazila preko različitih ljudi različitim ljudima (narodima), sa dodatnim pojašnjenjima (beyyinaat) i sa istinitošću u vezi prethodno rečenog (muSaddiq), jer su ljudi sami menjali Uputu usled pogrešnog shvatanja, pogrešnog prevoda ili želje da nešto ućare za sebe. Ko god je šta verovao i šta god je radio - Allah će mu suditi o tome kada dođe vreme. Mi danas trebamo gledati šta mi verujemo i šta mi radimo; trebamo shvatiti šta trebamo raditi i zašto, i kakve efekte možemo očekivati. U Qur'anu, kao poslednjoj verziji Upute, je objašnjeno sve u vezi toga, pa i naše ponašanje prema ostalim grupama ljudi.

Jevreji i hrišćani su po Qur'anu očito postali od Benu Isra'il, i nazvani su Jehudije i Nazareni. Objašnjen je njihov odnos prema onima koji slede Qur'an, kao i njihov međusobni odnos. Rečeno je da ih ne uzimamo evlijama, tj. da se njima ne obraćamo za stvari koje sami ne možemo shvatiti, jer je Allah el-Weliyy i mu'mini (muški i ženski) su jedni drugima evlije. Razlog tome je očito neprijateljstvo, pogotovu jevreja, ali i većine hrišćana, osim onih koji nisu arogantni, a koji su najbliži ljubavi mu'minima. Mogli bi shvatiti da je arogancija glavni razlog podele među ljudima, ista stvar zbog koje Iblis nije učinio sedždu Ademu.

Mu'mini se neprekidno opominju da i sami ne budu arogantni, posebno u pričama o jevrejima i hrišćanima i greškama koje su činili iz svoje arogancije. Ova arogancija kod njih dolazi iz Knjiga, što se odlično vidi u 2:113 kada govore jedni za druge da nisu ni na čemu, dok čitaju Knjige koje slede. Allah ne negira te Knjige, jer se u njima nalazi i deo Njegovog govora, ali ukazuje na to da su te Knjige pisali arogantni ljudi, poput pominjane Knjige Malahijine. Arogancija dovodi do toga da ljudi sebe uzimaju za cilj, zaboravljajući da je Allah bitniji od svih nas i da je On Cilj kome trebamo svi da idemo. Arogancija je dovela i do podela u okviru svake religije, jer su i same religije ljudski produkt, produkt ljudske arogancije.

Zato se kasnije u 2:120 kaže Allahova Uputa - to je Uputa! هُدَى اللَّهِ هُوَ الْهُدَىٰ. Sve od nas ljudi je mahom subjektivno, jer u svemu što sami od sebe kažemo možemo da umetnemo nešto svoje, a u tom svome ima i šejtanskog, od čega nisu bili izuzeti ni resuli ni nebiyyi (22:52). Ono što nas Qur'an uči je da trebamo pustiti Jehudije i Nazarene da im Allah presudi kad dođe vreme oko toga što govore, i da se nikako njima ne okrećemo da nas uče, jer ćemo time postati od njih.

***وَمَنْ أَظْلَمُ مِمَّن مَّنَعَ مَسَاجِدَ اللَّهِ أَن يُذْكَرَ فِيهَا اسْمُهُ وَسَعَىٰ فِي خَرَابِهَا أُولَـٰئِكَ مَا كَانَ لَهُمْ أَن يَدْخُلُوهَا إِلَّا خَائِفِينَ لَهُمْ فِي الدُّنْيَا خِزْيٌ وَلَهُمْ فِي الْآخِرَةِ عَذَابٌ عَظِيمٌ	- 114 -	A ko je veći zulumćar od onoga ko je branio Allahove mesdžide da se spominje u njima Njegovo ime i trudio se u napuštanju njihovom. Takvi, nije bilo za njih da ulaze u njih, osim da se čuvaju. Njima je u dunjaluku poniženje i njima je u ahiretu velika kazna.***

### Ko je najveći zulumćar?
Komparativ aZlemu أَظْلَمُ se koristi 14 puta u Qur'anu da se njime postavi retoričko pitanje (pitanje na koje se ne očekuje odgovor, već se on sadrži u pitanju), tako da se u ovim slučajevima zapravo govori o tome ko je najveći zalim. Zulm u svojoj biti predstavlja širenje tame i suzbijanje svetlosti, bilo da je to nešto čime se skriva istina kao svetlost ili neka akcija koja dolazi iz pomračenog uma, bilo da je to um neznalice ili neke zle osobe. Sam naš pojam zlo, smatram, potiče od pojma Zulm.

Ova retorička pitanja su uvek upotrebljena u odnosu na Allaha, tj. ukazuju na pokušaj suzbijanja Allahovog svetla, odnosno viđenja Allaha. U većini od ovih pitanja se govori o izmišljanju na Allaha, smišljanju opravdanja za izvlačenja od Allahovih ajeta. To se dešava kada se neko napomene ili sam shvati nešto od Njegovih ajeta, recimo vezano za iHsaan (dobrotu) prema roditeljima, ali radi drugačije smišljajući razloge za svoj neposluh. U ovom slučaju osoba može izmišljati opravdanja u vezi svojih roditelja, da opravda sebe što im ne pruža iHsaan kojim ga Allah upošljava. Zulm se sastoji u pomračivanju Allahovih ajeta, što se praktično ogleda u ovom primeru kao zlo prema roditeljima osobe koja bi trebala da je prosvećena, jer je upoznata sa Njegovim ajetima. Zbog ovoga se dešava da sopstvenim akcijama negativno predstavljamo sebe kao učenike Allahove, samim tim u očima drugih bacamo senku na Allaha. Slično bi bilo kao kada bi prošli pored škole pred kojom učenici psuju jedni druge, tuku se i ponašaju nedolično na druge načine; logično bi bilo da pomislimo da nastavnici u toj školi nisu kvalitetni. Suprotan, lep primer je Sulejman, zbog čijeg se ponašanja kraljica od Sabe, o čemu će biti komentara, okrenula prema Allahu. Allah želi da smo Mu halife, da Ga predstavljamo i zastupamo, a to ne možemo učiniti zulmom izmišljajući opravdanja.

U svom prvom pominjanju, na prvi pogled se komparativ aZlemu koristi drugačije nego u ostalim slučajevima. Prvo se mora primetiti da se opet pominje Allahovo ime, i da se najveći zulm odnosi na zabrani napominjanja na Njegovo ime, tj. još jedanput se ističe veza prosvetljenosti i Njegovog imenovanja (Bismillah). Ono što je drugačije na prvi pogled je što se ovde pominju Allahovi mesdžidi مَسَاجِدُ اللَّهِ. Ovaj pojam se koristi samo u 2:114 i 9:18-19, a smatra se da znači Allahove džamije. Razlog tome je što je mesaadžid množina od mesdžid, a što je imenica lokacije/vremena, i smatra se da se time zapravo govori o mestima na kojima se čini sedžda, a što se razume da je klanjanje Allahu. Pojam mesaadžid se koristi još nekoliko puta u Qur'anu, ali samo u pomenutim slučajevima se govori o Allahovim mesdžidima.

Kako je već rečeno, ovaj koren govori o sačekivanju, dočekivanju, primenju, prihvatanju nekoga, te se, recimo, u slučaju Adema govori melaa'iket da prihvate, dočekaju među sebe Adema nakon što je pokazao znanje Imena kojima ga je Allah naučio, ili u slučaju Jusufa se radi o ponovnom prihvatanju Jusufa u svoju porodicu, porodicu čije svetlo odgovara svetlu nebeskih tela koja je Jusuf kao dečak video. U slučaju Allaha, logično je da su Allahovi mesdžidi zapravo mesta na kojima prihvatamo nešto od Allaha i to mogu biti bilo kakva mesta na kojima se pominje Allahov Govor, a koji služi da nas nauči o Njemu preko Njegovih imena. Pored građevina, za koje smatram da su pomenute u jednini kao mesdžid, mesdžidi u množini označavaju knjige van Njegovih objava u kojima se pominje Njegov govor i posebno Njegovo ime.

Braniti Allahove mesdžide da se u njima pominje Njegovo ime zapravo znači navoditi nešto od Allaha, ali ne ukazujući da je to od Allaha. To je, u skladu sa navedenim primerom, kao kada bi neko saznao da prema roditeljima treba iHsaan, ali izostavljajući reći da je to naučio od Allaha. Zato se u nekoliko ajeta sa aZlemu pominje Allah kao Učitelj (Rabb).

Drugi deo ovog zulma govori da se te osobe trude za kharaab خَرَاب Allahovih mesdžida. Ovaj pojam se koristi još samo u 59:2 i jasno govori o napuštanju kuća nekih osoba. Zapravo i sam kharaab označava napuštanje nečega, čime se čini da to nešto propadne, tj. zapuštanju nečega. U ovom slučaju se govori o zapuštanju Allahovih mesdžida i ne odnosi se ovo na džamije, iako se i one zapuštaju širom sveta, već se govori o raznim spisima koji se brane da se spominje Allahovo ime i za koje se ljudi trude da se zapuste, da ih niko ne čita i ne proučava. Na ovaj način se sprečava Allahova svetlost, odnosno čini se najveći zulm.

Za šta god smo sigurni da smo direktno saznali od Allaha, bilo da smo ljudi koji proučavaju Njegovu Objavu ili možda neki koji su od Njega nadahnuti, trebamo jasno da stavimo do znanja da nas je to Allah naučio, da Ga imenujemo, da ne bi počinili zulm o kome se govori. Ovo sve se treba shvatiti i konkretno u kontekstu i uvideti da se govori o jevrejima i hrišćanima koji jedni za druge govore da su ni na čemu i da to saznaju iz knjiga koje čitaju, ali te reči nisu od Allaha. Ono što ljudi koji čitaju Qur'an trebaju da znaju u vezi ovoga je da će Allah presuditi po ovom pitanju.

Danas možemo ući u razgovor sa ljudima i fino pričati sve dok ne pomenemo Allahovo ime. Možemo i pisati o raznim stvarima, ali ako u tome navedemo išta od Allaha mnogi će se odvratiti to da čitaju. Na žalost, čak i za Qur'an se mnogi koji se smatraju za muslimane trude da se zapusti, pa nije čudo kad se u tome trude i oni koji se jasno deklarišu kao protivnici.

***وَلِلَّهِ الْمَشْرِقُ وَالْمَغْرِبُ فَأَيْنَمَا تُوَلُّوا فَثَمَّ وَجْهُ اللَّهِ إِنَّ اللَّهَ وَاسِعٌ عَلِيمٌ	- 115 -	A Allahov je Istok i Zapad, pa gde god da se okrenete, pa Tu je Allahovo Lice. Allah je Waasi` `Aliim.***

### Istok i zapad
Ako izuzmemo pojam guraab غُرَاب, koji znači gavran, koreni ga-ra-ba غ ر ب i šin-ra-qaf ش ر ق se javljaju po 17 puta. Pojam magrib مَغْرِب od toga 10 puta, a pojam mešriq مَشْرِق se javlja 11 puta. Ove imenice lokacije i vremena se shvataju da znače istok (mešriq) i zapad (magrib), ali to je tačno samo ako se koriste sa Suncem. U opštem smislu one označavaju pojavljivanje i nestajanje. Zato, ako nije jasno da se govori o izlasku ili zalasku Sunca, ove izraze treba razmotriti u kontekstu u kome se koriste. Određeno predstavljaju sve stvari koje se ukazuju, odnosno nestaju.

Nama je pojam magrib poznat kao države koje se nalaze na zapadu severne Afrike, a koristi se i arhaizam garib da označi veoma staru osobu, osobu čiji je život u zalasku.

Kao primer kada se ovi pojmovi odnose na istok i zapad može se pogledati 2:258 u kome Ibrahim u diskusiji jasno govori da Allah dovodi Sunce sa istoka, pa traži da ga njegov sagovornik dovede sa zapada. U 18:86 se takođe pominje eš-šems الشَّمْس, ali tada ne znači Sunce, o čemu će biti komentara.

Očitovanjem elhamdulillah izražavamo priznanje da je Allah za sve zaslužan, pa zato kada se u 2:115 kaže da je Njegov el-mešriq i el-magrib to znači da Njemu pripada sve što se pojavi i nestane, odnosno da ništa ne može ni da se pojavi ni da nestane bez Njega. Ovo nema nikakve veze ni sa istokom ni sa zapadom. Ova izjava je nastavak prethodne u kojoj se govori o tome da se spominje Allahovo Ime, odnosno da se spominje On kao izvor nečijeg znanja. Allah je zaslužan za pojavu tog znanja (el-mešriq), ali je dopustio i da nestane (el-magrib) referenca na Njega. Ipak, onaj ko traži znanje može ga naći i u takvim knjigama i ono ga opet može uputiti na Allaha, ako Allah tražimo. Gde god se okrenemo u tome je usmerenje Allahu (Allahovo Lice), jer se znanje o Njemu prostire svuda.

Ovo sve znači da se neko može uputiti na Allaha i gledanjem u osvit ili suton, gledajući u let ptica, igru dece, padanje kiše, itd. Ono što je dobro da činimo je da svoju svest podižemo Nebesima, i što više uspemo u tome bićemo Mu bliže i videćemo Ga jasnije. Najbolji način ovome je u razmišljanju o Njemu samo iz Njegovog govora, što je Qur'an. U svakom slučaju, nikako ne bi trebali smetnuti sa uma da je On Cilj, a da smo mi putnici ka Cilju.

### Vasiona
Njegova osobina Waasi`un وَاسِعٌ je došla u mnoge jezike preko helenskog oblika, koji znamo kao Vasiona. Nekad se ovaj izraz predstavlja kao Vaseljena, ali se to izjednačava i sa Ekumena, pa smatram da su to sve različiti izrazi. U svakom slučaju, Vasiona predstavlja ogroman, za nas nepregledan prostor.

Kosmos je sinonim, i u helenski jezik je došao od korena q-s-m, koji može da označi region, oblast. Iz latinskog jezika imamo sinonim univerzum, što označava sve što postoji.

Wasii`un se koristi sedam puta sa `Aliim kao ime, čime se govori da je Allah svuda i da sve zna. Takođe se koristi jednom sa Hakiim, jednom u genitivnoj vezi sa magfiretom (oprostom) da se ukaže da On može sve da oprosti, i jednom u imenu dhuu raHmetin we waasi`etin (Vlasnik raHmeta i wasijeta), čime se ukazuje ne samo da On može da pomogne (pruži raHmet), već i da tome nema granica.

Wasii`un upravo označava da On nema nikakvih granica i pošto je ovaj particip po smislu apsolutan nema potrebe za određenim članom el-, čak ni u kombinaciji sa drugim pridevima. Bitno je shvatiti da se ovo sve odnosi na Nebesa (semawaat) i Zemlju ('erD), kako je rečeno u ajetu Kursiyy 2:255 glagolom od istog smisla.

Njegova prostranost se odnosi kako na materijalne Nebesa i Zemlju, tako i na mentalne (naš um). On, kako je sedam puta rečeno, zna sve što se dešava u njima. Trebamo takođe znati da ne postoje nikakvi paralelni univerzumi, i da je Zemlja položena, a iznad nje se u sedam slojeva nalazi sedam Nebesa. Mogli bi ovo povezati sa sedam pominjanja znanja (koja su nebeska) i jednim pominjanjem logike, suda (koje je zemaljsko) u Qur'anu sa ovim participom.

***وَقَالُوا اتَّخَذَ اللَّهُ وَلَدًا سُبْحَانَهُ بَل لَّهُ مَا فِي السَّمَاوَاتِ وَالْأَرْضِ كُلٌّ لَّهُ قَانِتُونَ	- 116 -	I rekoše: "Uzeo je Allah čeljade." Sigurno je Njegovo šta je u Nebesima i Zemlji, svi su Njemu pokorni.***

### Čeljade
Iako se pojam weled وَلَد shvata kao sin ili dete, smatram da je bolje da ga identifikujemo kao čeljade, što smatram da je nastalo od istog korena. Razlog tome je što weled može da bude i ćerka, ali se kod nas koristi i množina evlad (ewlaad أَوْلَاد) koja ne mora da označi samo decu. Takođe, mi u svom jeziku koristimo i imenicu vladanje, jer čitav koren opisuje ponašanje. Potencijalom weled se ukazuje na one na čije se ponašanje (vladanje) utiče, pa se ovo prvenstveno odnosi na decu. Međutim, mužu je i žena uključena u evlad, jer bi i muž trebao da utiče na ponašanje svoje supruge. Eventualno i druge osobe mogu da budu evlad, ako se neko u porodici stara o njima i može da utiče na njihovo ponašanje, čak i obratno, npr. u relaciji muž-žena.

Allah nije niti će ikog uzeti za weled, tj. On nas neće primoravati da se vladamo kako On želi. To trebaju da čine naši roditelji, hranitelji (usvojitelji) i druge osobe koje se brinu o nama kada mi za to nismo sposobni. Sve ove osobe su u Qur'anu opisane participom waalid u odgovarajućem obliku. Poslušnost i dobrota prema njima je obaveza kao i prema Allahu, osim kada bi poslušnost vodila neposluhu prema Allahu.

Umesto toga da nas uzima kao evlad, Allah kao naš Rabb (Učitelj) želi da nas uči savetima i inspiracijom. On nas usmerava, okreće nam lice (wedžh), samo ako sami, svojevoljno uzmemo Njega za Učitelja, učimo Njegove savete, prihvatamo ih i sledimo. Za to je prvo potrebno poverenje u Njega (iman), zatim prepuštanje Njemu našeg usmerenja (islam) i praktično činjenje po Uputi (huden). Ovim putem možemo da ispunimo smisao svog postojanja i da ne protraćimo život koji nam je poveren.

***بَدِيعُ السَّمَاوَاتِ وَالْأَرْضِ وَإِذَا قَضَىٰ أَمْرًا فَإِنَّمَا يَقُولُ لَهُ كُن فَيَكُونُ	- 117 -	Bedii` Nebesa i Zemlje, i nakon što odredi stvar, pa samo joj kaže: "Budi!", te biva.***

### Ime Bedii`
Ime Bedii` Nebesa i Zemlje بَدِيعُ السَّمَاوَاتِ وَالْأَرْضِ se javlja u 2:117 i 6:101. Muslimanima je poznat i izraz bid`at بدعة od istog korena, ali koji se ne javlja u Qur'anu. U Qur'anu se, pored Imena, javlja i glagolska imenica bid` بِدْع u 46:9 i refleksivni glagol ibtede`a ٱبْتَدَعُ u 57:27. Ovi izrazi se smatraju kao novotarija, inovacija, i sl., ali to su samo neka od značenja.

Koren po svojim harfovima označava uvođenje nečeg nad ili protiv nečega. Zato se bid`at uvek povezivao sa hereticima, u smislu da su oni uvodili nešto što je bilo protivno nekim usvojenim postulatima islama. Postoje i razne predaje o tzv. dobrim bid`atima, u koje mi nećemo ulaziti.

U samom Imenu značenje je da je Allah postavio Nebesa iznad Zemlje, i da su sama Nebesa jedna iznad drugih, i da svi oni stoje u opoziciji jedni prema drugima. Tako se sa Zemlje (bilo u materijalnom ili mentalnom smislu) vidi samo donja strana Neba, sa prvog od Nebesa se vidi donja strana drugog, itd. U oba slučaja se govori o navodima nekih ljudi da je Allah uzeo čeljade, što znači da tvrde da je Allah uzeo nekog koga će da odgoji kako On želi. Ovo bi takođe značilo i to da bi takvo čeljade bilo iznad ili ispod Allaha, ali i u opoziciji sa Njim, iz konteksta u kome se ove priče pominju.

U 46:9 Resulullah kazuje da on nije u opoziciji od ostalih resula, što znači da su oni svi na istom nivou, jer svi nose poruku od Istog. U 57:27 se govori o monaštvu, koje su neki uzeli u opoziciji prema onome što im je Allah propisao, što znači da su oni monaštvo stavili iznad propisanog i da je monaštvo u suprotnosti sa propisanim.

Pošto se u Qur'anu bid`at ne pominje, ni kao reč ni kao mogućnost da neko nešto uvede u Allahovu Uputu, treba se shvatiti da je dovoljno biti otvoren samo prema Allahu i samo Njega slušati.

### kun fe-yekuun
Izraz kun fe-yekuun كُنْ فَيَكُونُ se shvata da znači Budi! Pa biva. Ova izjava se shvata kao način stvaranja (govorom), slično shvatanju nekih grupacija ljudi. Da bi ovo shvatili trebamo odvojiti glagole (da nešto) jeste i biti. U našem jeziku je ovo sve glagol biti, a slično npr. u engleskom je to glagol to be. Međutim, u jeziku Qur'ana ne postoji glagol biti, ali postoji glagol kaane كَانَ, koji se tako shvata.

Zapravo, u jeziku Qur'ana ne postoji jeste, tako da ako se želi reći On je(ste) Allah, kaže se samo Huwe Allahu, bez ikakvog jeste između. Međutim, kao i u našem ili engleskom jeziku, glagol kaane služi da napravi trajne glagole u svim vremenima, služi da iskaže početak nečega, da je nešto postalo, da se nešto desilo ili da je nešto ostalo nekakvim. Zato u Qur'anu nema glagola kojim se govori da nešto jeste nekakvo, ali postoji glagol koji ima slične funkcije kao naš glagol biti.

U konkretnom primeru u 2:117 ovo ne znači stvaranje, jer je nečemu rečeno kun, pa to nešto već postoji. Glagol qaDaa قَضَىٰ znači proceniti, odmeriti nešto, odrediti ga dobrim, što dodatno ukazuje da se ne radi o stvaranju, već o tome da je Allah zadovoljan nečim i onda mu nagoveštava da takvo treba ostati ili nastaviti biti. Ovde se radi o tome da Allah ne uzima čeljade koje će da odgaja, već da On savetuje i kada proceni da je neko na dobrom putu On ga inspiriše ili dalje savetuje da ostane u tom stanju.

***وَقَالَ الَّذِينَ لَا يَعْلَمُونَ لَوْلَا يُكَلِّمُنَا اللَّهُ أَوْ تَأْتِينَا آيَةٌ كَذَٰلِكَ قَالَ الَّذِينَ مِن قَبْلِهِم مِّثْلَ قَوْلِهِمْ تَشَابَهَتْ قُلُوبُهُمْ قَدْ بَيَّنَّا الْآيَاتِ لِقَوْمٍ يُوقِنُونَ	- 118 -	I rekoše oni koji ne znaju: "Zašto Allah ne govori nama ili nam ne dođe ajet?" Tako su ti govorili oni od ranije, poput njihovog govora. Pomešali su njihovi umovi. Već smo objasnili ajete uverenim ljudima.***

### Konfuzni umovi
U 2:118 imamo zanimljivo pitanje ljudi koji nemaju znanja. Oni pitaju zbog čega se Allah njima ne obrati ili zašto njima ne dođe neki ajet. Oni bi želeli da imaju jasan znak o Allahu, nešto u šta ne bi nikako posumnjali, nešto što bi ih potpuno uverilo. Pored toga da Allah uzme čeljade, da uzme nekog koga bi odgojio, ovo bi bio još jedan oblik nepravde, u čemu bi Allah favorizovao neke ljude nad drugima.

Umesto toga, Allah ajete objašnjava onima koji su već čvsto uvereni, te je za sticanje znanja neophodno uverenje u Njega. Allah ne govori svim ljudima, već preko jedne odabrane osobe iz potomstva Ibrahima govori svih ljudima Uputom od Njega. Na nama je da li ćemo prihvatiti tu osobu kao Njegovog glasnika i da li ćemo prihvatiti Uputu. Odmah se i pojašnjava da je Muhammed Resulullah poslat sa onim što se traži, tj. u Qur'anu su odgovori na sva pitanja koja su ljudi postavili ili bi mogli postaviti, a od čega možemo imati koristi u postizanju suštine našeg postojanja i u rešavanju problema na koje nailazimo.

Osoba preko koje dolazi Poruka od Allaha (Allahov resul) je medij ljudima, osoba preko koje Allah govori ljudima. I sama ta osoba ima sve ljudske kvalitete i mane i sopstvene izbore koje mora učiniti, u šta spada i to da li će ta osoba prihvatiti Uputu, da li će je shvatiti i da li će po njoj raditi. On takođe mora da razmišlja o Allahovom govoru i da se pridržava svega rečenog u njoj. Zbog svoje specifične misije neke reči se odnose samo na njega, ali ni one nisu ostale skrivene od naših ušiju.

***إِنَّا أَرْسَلْنَاكَ بِالْحَقِّ بَشِيرًا وَنَذِيرًا وَلَا تُسْأَلُ عَنْ أَصْحَابِ الْجَحِيمِ	- 119 -	Mi smo te poslali sa traženim (Haqq), donosiocem radosnih vesti i opominjačem, a ne pitaš se o onima koji žive u Džehimu.***

### Džehim
Pojam džehiim جَحِيم je pridev koji se koristi 26 puta u Qur'anu. Kao pridev predstavlja osobinu ljudi ili nekog mesta. Koren ukazuje da se život, kretanje (harf Ha) odvija (harf mim) unutar nekog prostora (harf džim), te označava stegnutost. Može se njime ukazati na osobe koje nisu široke ruke, ali i na osobe koje su veoma impulsivne, jer u sebi imaju mnogo problema. Problemi su vatra koja gori u osobama, te se ovaj pojam uglavnom povezuje sa vatrom, iako to nije jedino značenje.

Džehim se takođe izjednačava sa pojmom džehennem, što je u nekim slučajevima tačno, i stoji kao suprotnost pojmu džennet, što označava zrelost. Vidimo da svi ovi pojmovi počinju harfom džim, koji označava dubinu i širinu prostora, bilo da se odnosi na materijalni prostor, bilo da se odnosi na nas kao prostor koji kao osobe zauzimamo, sa svime što nas čini onim što jesmo. Dok džennet označava otvorenost, neograničenost prostiranja, džehim označava skučenost, stegnutost na malom prostoru.

Osobe koje žive u džehimu su uskogrude i osobe uskih pogleda, bez ambicija da budu otvorene prema Allahu i prema ljudima i da svoje putovanje prema Njemu vode na širokom putu. U 2:119 se govori da je Resulullah poslat sa onim što se kao odgovor traži(lo) od ljudi, da napomene i opomene, i da on ne odgovara za ljude koji žive u džehimu. Da bi ovo izbegli možemo makar probati na Qur'an da gledamo iz više perspektiva, možda nas Allah uputi na nešto što će nas vinuti u visine i izbaviti iz kutije.
