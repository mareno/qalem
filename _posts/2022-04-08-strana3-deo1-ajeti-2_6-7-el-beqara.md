---
layout: post
title:  "Strana 3, deo 1 (ajeti 2:6-7, el-beqara سورة البقرة)"
categories: [ Qur'an ]
image: uploads/posts/sura-el-bekare-arapski.png
author: aladin
---
>
إِنَّ الَّذِينَ كَفَرُوا سَوَاءٌ عَلَيْهِمْ أَأَنذَرْتَهُمْ أَمْ لَمْ تُنذِرْهُمْ لَا يُؤْمِنُونَ	- 6 -	Takođe, oni koji su se ogradili - isto im je da li si ih opomenuo ili ih nećeš opomenuti - ne veruju.

### Čestica inne i njene sestre


Čestica inne إِنَّ može služiti kao veznik, slično našim takođe ili istovremeno, a može služiti i da se nešto istakne u vezi neke teme. Dobar primer za shvatanje čestice inne je na početku Qur'ana, gde se prvo nabrajaju osobine dve grupe mutekelija, a onda se govori o potpuno suprotnim osobama, onima koji nemaju poverenje u vezi Qur'ana, već su zatvoreni, ćafiri. Korišćenjem čestice inne se jasno odvajaju mutekelije od ćafira, da ih onaj ko čita ili sluša Qur'an ne može nikako pomešati u datim opisima.

Prošireni izraz inne-maa إِنَّمَا znači jedino, samo i isključuje svaku drugu mogućnost, osim onog što je pomenuto, odnosno sprečava da postoji takođe. U ovom slučaju sufiks -maa služi kao negacija inne, isključujući mogućnost da postoji išta osim rečenog. Sa druge strane, negacija laa لا negira rečeno i treba se u ovom kontekstu shvatiti da se njome kaže da nečega nema uopšte, npr. laa raybe لَا رَيْبَ bi značilo nema sumnje (uopšte) ili da je nešto nesumnjivo. Imenice pri korišćenju ovih rečci dobijaju akuzativ, jer odražavaju neko stanje, pa ove čestice deluju slično glagolima. Pored njih, istoj grupi pripadaju i enne أَنَّ, le`alle لَعَلَّ, laakinne لٰكِنَّ, ke-enne كَأَنَّ i leyte لَيْتَ. Ove čestice se zovu sestre od inne, jer imaju sličnu ulogu.

Čestice inne i inne-maa su korišćene preko 1500 puta u Qur'anu, te su veoma bitne. One su jedna od lepota jezika Qur'ana i omogućavaju da se bez znakova interpunkcije jasno prenese i shvati ono što se želi reći. Iako se neretko u prevodu može izostaviti čestica inne, ipak je bolje prevoditi da bi čitalac prevoda shvatio da se tu nalazi još neka reč. Takođe, ni ostale čestice se ne bi trebale izostavljati u prevodima, jer svaka od njih ima razlog svog postojanja.
Upotreba elifa kao rečce


Harf elif sa dodatom hemzom أَ se javlja u upitnim rečenicama, da stvori negativno pitanje poput nije li, i u poređenjima uvek uz reč sewaa' سَوَاء, koja znači da je nešto isto nečemu.

Sam elif sa hemze na početku korena omogućava da se stvori koren suprotnog značenja, pa tako na primer koren nun-sin ن س označava nešto što ide napred i koristi se za odlazak u zaborav, dok koren hemze-nun-sin أ ن س označava nešto što ne odlazi napred, što ostaje, pa se koristi i za shvatanje, pamćenje. Slično, na početku pitanja, elif sa hemze pravi negativno pitanje.

U poređenjima se elif sa hemze koristi u 2:6, 7:193, 14:21, 26:136, 36:10 i 63:6 uvek da se ukaže da će rezultat biti isti (da se neće promeniti), bez obzira da li se nešto učini ili ne učini. U ovim slučajevima elif sa hemze treba shvatiti kao negaciju promene rezultata.

Samo elif, i kao harf (slovo) i kao koren elif-lam-fa أ ل ف, označava odsutnost ukrštanja sa nečim drugim. Čak je i oblik ovog harfa prava linija. Od njega je nastalo i slovo i reč alpha (alfa) u jeziku Helena. Takođe, sa elif se može iskazati dominantnost u nečemu, neuporedivost, za šta se u mnogim jezicima takođe koristi alpha.


خَتَمَ اللَّهُ عَلَىٰ قُلُوبِهِمْ وَعَلَىٰ سَمْعِهِمْ وَعَلَىٰ أَبْصَارِهِمْ غِشَاوَةٌ وَلَهُمْ عَذَابٌ عَظِيمٌ	- 7 -	Završio je Allah na njihovim umovima i na njihovom sluhu, a na vidovima njihovom je ono što guši, i za njih je velika muka.

### Hatma


Glagol khateme خَتَمَ se shvata kao zapečatiti, što je nemoguće, jer u jeziku Qur'ana glagol Tabe`a طَبَعَ ima to značenje i korišćen je 11 puta tako. Muslimanima je poznat izraz hatma, koji se ne koristi u Qur'anu, i koji označava jedno potpuno čitanje (učenje) Qur'ana. Pravo značenje ovog glagola je u izrazu khateme šey', što znači on je došao do kraja (neke) stvari, te tako hatma znači da je neko stigao do kraja čitanja Qur'ana.

Glagol khateme se koristi 5 puta u Qur'anu i uvek je Allah subjekat, i stalno se koristi predlog `alaa عَلَىٰ u značenju nad nečim, na nečemu, protiv nečega, naspram nečega. Ako sve povežemo dolazimo do značenja da je Allah stigao na mesto na koje nema pristup, i tu je sličnost sa glagolom Tabe`a. Subjekat u ovom slučaju ne pečati nešto, već je to nešto njemu zapečaćeno, nepristupačno. Ako pogledamo sva korišćenja glagola shvatićemo da se radi o ćafirima koji su se ogradili od Allaha, na taj način su Mu se zapečatili, dok se jednom govori o neistinitoj optužbi ljudi protiv resulullaha da izmišlja protiv Allaha, odnosno da se on od Njega zapečatio, a jednom o usnama. Svaki će se komentarisati tamo gde se pominje. U četiri od pet slučajeva se govori o pečaćenju qalb قَلْب i sem` سَمْع, a što su um/srce i sluh, odnosno govori se da u tim situacijama Allah nema pristup njihovom umu/srcu i sluhu.

Jasno je da Allah nad svime ima pristup, osim nad ljudima kojima je dao slobodnu volju, da mogu da biraju šta će čuti i o čemu i na koji način će misliti. Zato treba shvatiti sa samog početka Qur'ana da su ćafiri ograđene osobe, koje ne žele ni da čuju išta od Allaha, niti o tome misle ni imaju ikakvih emocija.

Odgovarajući prevod ovog glagola u perfektu (svršeno vreme) bi bio završio je Allah na... i treba shvatiti da to znači da Allah ne pristupa na objekat koji se koristi nakon predloga. Ovo je kod ćafira posledica njihovog izbora da se zatvore u vezi Allaha i Njegove upute.
el-`AZiim


Pridev `aZiim عَظِيم dolazi od korena ع ظ م, koji označava prekrivanje, oblaganje nečega odozgo. Značenje koje pridev može imati će zato govoriti da je nešto uvećano, da je centralno ili da se uspelo visoko, nadvisilo nešto drugo. Kao Allahovo ime el-`AZiim الْعَظِيم Ga označava kao Najvećeg, Najbitnijeg, Onog na koga se sve nadovezuje, Onog ko sve nadvisuje i pokriva, Onog ko je nad svime, i slično. Kakvo će biti konkretno shvatanje u 120 pominjanja ovog prideva zavisi od konteksta u kome se nalazi. U svom prvom pominjanju uz imenicu azab (`adhaab عَذَاب), koja označava teskobu, tegobu, muku, označava ogromnu muku koju ćafiri imaju jer su se zatvorili u vezi Allaha i Njegove upute, te Allah nema pristupa na njihove umove/srca i na njihov sluh, a vidovi su im prigušeni.
Kazna kao azab (`adhaab)


Pojam `adhaab عَذَاب, kao i svi drugi pojmovi od istog korena, ukazuje na teskobu, skučenost, bilo da se radi o fizičkom ili duhovnom stanju, koje danas zovemo anksioznošću. Ovim pojmovima se takođe ukazuje na muku, mučenje, teškoću, tegobu, kaznu i dr. U Qur'anu se ovi pojmovi koriste oko 400 puta i ukazuju na razne probleme koje sami sebi stvaramo, bilo u ovom životu ili posledice koje možemo iskusiti u narednom. Takođe, bez Allahovog raHmeta nužno ćemo upasti u probleme opisane ovim pojmovima.

Glagolska imenica `adhb عَذْب se koristi dva puta da označi usko more i odnosi se na ulivanje slatke tekuće vode, tj. reke, u slanu prostranu vodu, tj. more, o čemu će biti reči u komentarima ajeta u kojima se ova imenica pominje.