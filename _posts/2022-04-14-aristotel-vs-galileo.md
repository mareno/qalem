---
layout: post
title:  "Aristotel vs. Galilei"
author: aladin
categories: [ Off-topic, Razno ]
image: uploads/posts/aristotel-vs-galileo.jpg
---
Bez uvoda o Aristotelu i Galileju, preći ću na stvar u kojoj su se razlikovali, ne samo oni dvojica već i antička nauka od moderne, makar njenih začetaka. Naime, Aristotel je tvrdio da ubrzanje tela zavisi od njegove mase, dok je Galilej tvrdio da masa ne utiče na ubrzanje tela i probao to i da pokaže bacanjem dve kugle različite mase sa kule u Pizi.

Ova dilema je nama praktično potpuno nebitna, kako ću probati da pokažem, ali je bitna da shvatimo kako bi trebali da razmišljamo. Smatram da je to isto primećivao i Aristotel i zato se nije trudio da izvede nikakav eksperiment, jer ovo nije pitanje prakse, već čiste teorije.

Masa i ubrzanje su povezane silom, te se iskazuju u odnosu a = F/m, pri čemu je a - ubrzanje, F - sila, a m - masa. Bitno je znati i da su ubrzanje i sila vektorske veličine, odnosno da pored intenziteta imaju i smer, te mogu biti pozitivne i negativne, što je kod ubrzanja zapravo usporavanje (negativno ubrzanje). Iz ove formule je logičkom greškom nastala druga formula, koja je većini ljudi potpuno normalna, a to je formula F = m * a, a kasnije iz nje i formula Q = m * g, u kojoj su Q - težina tela, a g - "ubrzanje Zemlje". Da vidimo u čemu je logička greška.

Početna formula a = F/m ukazuje na to da ukoliko postoji neka sila F koju proizvodi telo mase m, onda u tom slučaju postoji i ubrzanje (usporavanje) tog tela a. Ovo jasno ukaze na to da mora postojati nekakvo kretanje, jer je i ubrzanje zapravo promena brzine u jedinici vremena. Tako, bez kretanja ova formula ne može ni postojati. Treba znati i to da se za masu uvek uzima tzv. "masa mirovanja", odnosno masa tela dok miruje. Međutim, da bi ova relacija uopšte postojala potrebno je da telo ne bude u stanju mirovanja, već u stanju kretanja i to promenjivog. Ovo znači da u slučaju kretanja (a kretanje uvek postoji) telo ima različitu masu od one u "stanju mirovanja".

Zapravo, sama promena mase nastaje brzinom (menjanjem položaja u jedinici vremena), koje zajedno (brzina i masa) u jedinici vremena stvaraju određenu silu. Ubrzanje je zapravo samo izraz kojim se izražava promena brzine u jedinici vremena, odnosno mogli bi reći Δv/t = F/m. Međutim, čak i kada ne postoji promena brzine (ubrzanje je 0, a = 0) i dalje postoje i sila i masa, te su sve navedene formule netačne. Ono što je tačno je da promena brzine, odnosno ubrzanja mora doći kroz promenu ili sile ili mase, tj. Δa = Δv/t = Δ(F/m). Pošto sama sila zavisi od mase, onda je i promena zadnjeg dela formule zavisna samo od promene mase, bez obzira što se promenom mase menja i sila. Da se podsetimo, nužno je postojanje brzine da bi uopšte došlo do sile.

Na kraju možemo jasno zaključuti da ubrzanje zavisi od mase tela, odnosno da je Aristotel bio u pravu, a ne Galilej. Ovo takođe znači da problem nije praktičan, jer su sve komponente povezane i međuzavisne (nema sile bez brzine, nema promene brzine niti promene ubrzanja bez promene mase, a na koju utiče brzina, itd.). Bitno je shvatiti i da su ovo sve prirodni zakoni, zakoni povezanih uzroka i posledica, koje je Neko osmislio i perfektno realizovao.

Treba uočiti i to da formule F = m * a i Q = m * g nisu ispravne, jer prvo, ne radi se o konstantama, već o promeni svih komponenti (inače ne bi bilo ubrzanja da je sve konstantno), ne radi se o mirovanju nego o promenjivom kretanju. Pošto su sila F i masa m međusobno povezani, kao i njihova promena Δ, oni se ne mogu podeliti i odvojiti sa različitih strana jednakosti, već uvek moraju ići kao Δ(F/m). Takođe, promena mase i sile stvaraju ubrzanje, a ne obratno, jer dok ne dođe do promene mase i sile ne pojavljuje se ubrzanje. Ovo možda deluje zbunjujuće, jer je ubrzanje promena brzine, a brzina je neophodna za promenu mase i sile. Smisao je u tome da bilo kakva brzina, čak i konstantna i početna, dovode do promene mase, a samim tim i sile, a onda te promene automatski dovode do promene brzine i proces se ponavlja sve dok se uslovi ne promene (dok se ne uvede neka dodatna sila ili izvede postojeća).

U slučaju "eksperimenta" se pretpostavlja da se tela nalaze u "stanju mirovanja", ali to stanje ne isključuje postojanje brzine. Ta brzina je samo zaustavljena silom kojom se tela sprečavaju da padnu (recimo drže se u ruci ili nekim predmetom). Kada se tela oslobode te sile, ona počinju da padaju tim svojim početnim brzinama, koje stvaraju promenu mase, a ova promenu sile, te onda promenu brzine, odnosno ubrzanja, što se nadalje ponavlja sve dok tela ne naiđu na novu prepreku (tlo), koja "privremeno zaustavlja" njihovu brzinu. Sam odnos Δv/t = Δ(F/m) govori o promeni brzine i promeni sile i mase, ali on važi čak i kada ne dolazi do promene brzine, odnosno v/t = F/m, pri ovome će brzina biti konstantna, kao i sila i masa, ali ništa od njih neće biti nula.

Brzina svakog tela (bilo koje mase) neprekidno postoji, samo nama nekada deluje da tela miruju jer druge sile sprečavaju promenu brzine ili deluju tako da na njih brzina nekog tela nema vidljivog uticaja. Sila deluje samo neposredno, na telo koje se nalazi uz telo koje se posmatra, i od njihovog odnosa zavisi način na koji će se sila manifestovati. Primer kretanja koje mi ne primećujemo (ne shvatamo) je pritisak, koji se izražava kao sila na neku površinu, a sama sila se izražava jedinicom kg*m/s*s, pri čemu je m/s jasno brzina tela. Dakle, bez (promene) brzine pritisak ne bi mogao da postoji.

<em>**Nama je jasno da veća masa pravi veći pritisak. Greška je zaključiti da išta postojeće ima masu m = 0 ili brzinu v = 0, jer tako nešto je nemoguće. To što se nama čini da nešto miruje samo znači da mi isključujemo bitne faktore u procesu koji posmatramo.**</em>