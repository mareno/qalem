---
layout: post
title:  "Strana 3, deo 2 (ajeti 2:8-10, el-beqara سورة البقرة)"
categories: [ Qur'an ]
image: uploads/posts/sura-el-bekare-arapski.png
author: aladin
---
 
وَمِنَ النَّاسِ مَن يَقُولُ آمَنَّا بِاللَّهِ وَبِالْيَوْمِ الْآخِرِ وَمَا هُم بِمُؤْمِنِينَ	- 8 -	I od ljudi je ko govori: "Poverljivi smo u vezi Allaha i u vezi Druge prirode (života)", a nisu oni zbog toga vernici.

#### ajeti 2:6-8

>Na početku sure el-Beqara nam se govori da se Allah oglašava zbog Njegovog imenovanja, da bi nam pružio trajnu pomoć u vezi toga, a onda se pominju tri vrste ljudi u odnosu prema Njegovom oglašavanju.

Prvi su mutekelije, koji imaju iman u vezi onog što dolazi od Qur'ana, povezuju se sa tim i drugim ljudima, prema kojima prosleđuju ono što su shvatili, kao i oni koji su ranije primili uputu, ali veruju i da je Qur'an od Allaha, i u Ahiret su ubeđeni. Ovi ovakvi, i samo oni su i upućeni i uspešni. Njihov uspeh se odnosi na sam bit Qur'ana, a što je imenovanje Allaha, a nivo njihovog uspeha zavisi od njihovih potencijala i posvećenosti. Videli smo i da je pored imana (verovanja) bitno ono šta radimo, pa je u slučaju prve grupe mutekelija to prosleđivanje onog čime su opskrbljeni, jer je to znak da oni zaista veruju, a kod druge grupe mutekelija je to njihova ubeđenost u Ahiret, odnosno ubeđenost u to da za sve što radimo postoje posledice, koje će biti evidentne i u ovom, a pogotovu u narednom životu.

Druga grupa ljudi, u odnosu prema Allahovom oglašavanju, su ćafiri, zatvorene osobe. Oni, kako možemo da shvatimo, ne dopuštaju da Allahovo oglašavanje dođe do njihovih umova, ni ne misle o tome, niti do njihovih ušiju, pa ne žele ni da čuju, a na njihovim obzorima, svemu što gledaju se nalazi nešto što guši njihove poglede, njihov vid je pomućen. Dakle, ko god ne želi ni da misli niti da čuje šta Allah ima da kaže potpada pod ovu grupu ljudi - ćafira.

Treća grupa ljudi su oni koji imaju iman (verovanje) i koji ga iskazuju verujući da postoji Allah i da će nastupiti drugi život, ali oni samo zbog toga nisu vernici. Ovoj grupi verovatno pripada najveći broj ljudi danas, a to su oni koji smatraju da su vernici i tako se izjašnjavaju, ali njih ne zanima šta Allah kaže o bilo čemu, ne zanima ih ni da priđu Qur'ana i puste Allaha u svoje umove/srca i u svoje uši, osim eventualno u retkim trenucima. Oni ne beže od upute, ali ni ne idu prema njoj, indiferentni su. Oni će stvari pokušati da reše na svoj način ili na način koji su čuli od nekoga, i neće dopustiti da ih Allah kao Rabb nauči i posavetuje. Oni, kako se može u nastavku videti, prave najveći nared, misleći da će učiniti neko poboljšanje. Tokom historije, a i danas, možemo videti mnoge ljude koji su pokretali razne oblike revolucije protiv nečeg što je verovatno zlo i pogrešno, ali zbog svoje neupućenosti samo prave još veće probleme od postojećih. To su ljudi bez vizije, koji idu glavom kroz zid, ne uviđajući prave i suštinske probleme, već pokušavaju da promene samo posledice problema. Oni su poput doktora koji prepisuju tablete kojima se mogu otkloniti simptomi bolesti, ali se bolest ne leči, te stoga kad tad napravi još veće probleme organizmu.


يُخَادِعُونَ اللَّهَ وَالَّذِينَ آمَنُوا وَمَا يَخْدَعُونَ إِلَّا أَنفُسَهُمْ وَمَا يَشْعُرُونَ	- 9 -	Pokušavaju prevariti Allaha i one koji su poverovali, a ne varaju, osim sebe, a ne primećuju.



فِي قُلُوبِهِم مَّرَضٌ فَزَادَهُمُ اللَّهُ مَرَضًا وَلَهُمْ عَذَابٌ أَلِيمٌ بِمَا كَانُوا يَكْذِبُونَ	- 10 -	U njihovim umovima je devijacija, pa im je Allah povećao devijaciju, a njima je muka bolna zbog toga što su ostali da se izvlače.


### Bolest u pojmu mereD
Pojam mereD مَرَض u medicinskom smislu odgovara helenskom pojmu pathos u istom smislu, od koga mi imamo izraz patnja koja se odnosi na bolest, što je medicinsko značenje i pojma mereD i pathos. Međutim, ovo nije jedino značenje pojma mereD i nije jedino značenje u kome se koristi u Qur'anu. MereD može da označi bilo koji proces devijacije, odvajanja od suštine, te tako može da znači devijantno mišljenje, ponašanje, kretanje, itd. U našem jeziku postoje dva glagola od ovog smisla, a oni su mrdati i mrzeti. Prvi glagol označava devijaciju od mirovanja, a drugi označava devijantne emocije.

Smatram da ako iz konteksta nije potpuno jasno da se govori o medicinskoj patnji, odnosno bolesti, da treba sve izraze od ovog korena shvatati kao proces devijacije ili eventualno pokušati shvatiti o kakvoj se tačno devijaciji radi i pronaći odgovarajući izraz u našem jeziku. Ovi pojmovi se mogu koristiti i u vezi pojma qalb, koji u jeziku Qur'ana označava nešto što se koleba i odnosi se kako na um, tako i na srce, pa ako se mereD pominje uz qalb onda to može značiti devijantne misli ili devijantne emocije, poput mržnje.

U prvom pominjanju mereD stoji upravo sa pojmom qalb, i govori o ljudima koji već imaju devijantne misli i mržnju u svom srcu, a onda se kaže da im je Allah još uvećao te devijacije. To su ljudi koji su sa devijantnim pretpostavkama Qur'anu i koji u Qur'anu vide samo ono što odgovara tim devijacijama, pa im je na taj način Allah uvećao devijacije. Oni se mogu prepoznati u raznim grupama muslimana, pogotovu onim militantnim, koji su uvek mrzeli skoro sve oko sebe, a prilaskom Allahu njihova mržnja biva još izraženijom. Upravo ovakvi se nadalje pominju kao oni koji stvaraju najveći nered, govoreći da sređuju stvari i ovakve danas možemo jasno prepoznati. Njima nije cilj da spoznaju Allaha, već im je cilj da zadovolje svoje devijantne misli i mržnju koju nose. Razlog njihovog prilaska Qur'anu nije da ih Allah nauči kako sebe da poboljšaju, već da svojim devijacijama udovolje u pokušaju menjanja svega oko sebe, ne primećujući u kakvoj su zabludi.

Kako ćemo videti, ovakvi ljudi se uz vernike izjašnjavaju kao vernici, ali kad ostanu sa svojim šejtanima oni se ponovo prepuštaju svojim devijantnim mislima i emocijama. Zato sama njihova izjava da veruju u Allaha i Drugi život ih ne čini vernicima, jer su ispunjeni devijacijama i samo čekaju da ih njihovi šejtani pokrenu u tom smeru.

Trebamo shvatiti da cilj našeg života ne treba biti to da menjamo ovaj svet, jer je ovaj svet i život u njemu privremen, test, već da trebamo sebe da poboljšavamo da bi se uputili ka Njemu, uklanjajući što je moguće više prepreka koje nam zaklanjaju pogled. Svi oni koji nas skreću sa tog puta su naši lični šejtani, a mi smo pod njihovim uticajem kad god im se prepustimo. Potpuno je nebitno verovanje koje iskazujemo rečima ako činimo nered.