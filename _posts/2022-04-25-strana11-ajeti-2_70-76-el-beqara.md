---
layout: post
title:  "Strana 11 (ajeti 2:70-76, el-beqara سورة البقرة)"
categories: [ Qur'an ]
image: uploads/posts/sura-el-bekare-arapski.png
author: aladin
---

**قَالُوا ادْعُ لَنَا رَبَّكَ يُبَيِّن لَّنَا مَا هِيَ إِنَّ الْبَقَرَ تَشَابَهَ عَلَيْنَا وَإِنَّا إِن شَاءَ اللَّهُ لَمُهْتَدُونَ	- 70 -	Rekoše: "Prizovi za nas svog Rabba objasniće nam kakva je ona. Iste su krave, stvorile su zabunu nad nama, a mi ćemo opet, ako je Allah hteo, biti upućeni."**

### Šubha (zabuna)
Pojam šubha ne postoji u Qur'anu, ali je muslimanima poznat. U mom narodu se kaže i šuhbe. On označava zabunu koja nastaje zbog sličnosti. U Qur'anu se koristi nekoliko pojmova od istog korena, i to uglavnom u formi VI, kojom se označava da nešto liči na nešto (međusobna sličnost), a onda to može da izazove zabunu posmatraču i da ih smatra istim.

Već na samom početku u 2:25 imamo primer i objašnjenje, kada ljudi u Džennetu dobijaju opskrbu i kažu Ovo je ono čime smo opskrbljeni od ranije, pa se dodaje da im je dato slično (ne isto) i koristi se particip u formi VI mutešaabih مُتَشَٰبِه. Slično imamo i u 2:70 u priči o kravi, kada Benu Isra'il govore da ih krave bune, jer njima izgledaju isto.

Bitno je shvatiti da su to različite stvari koje nekome izgledaju iste i koje toj osobi mogu stvoriti zabunu da ih izjednači. Veoma bitno korišćenje ovog pojma je u 3:7, o kome će biti više komentara, ali u kome se govori da pored Allahovih ajeta postoje i ajeti drugih (ajeti ljudi) koji mogu stvoriti zabunu, jer će ih ljudi izjednačiti. I pored ove i drugih opomena, ljudi su uzeli druge knjige i izjednačili ih sa Allahovim govorom, čak ih stavljaju i ispred.

Kao što su Benu Isra'il imali ljubav prema kravi i želeli da je čuvaju, da je gledaju i da joj se dive, tako i muslimani imaju knjige hadisa, koje im stvaraju zabunu i izjednačavaju ih sa Allahovim Govorom. Te knjige trebaju biti ono što jesu: knjige koje su ljudi pisali iz priča koje su se 200 godina prenosile usmeno, iz priča od kojih je više od 97% vremenom odbačeno, a od preostalih mnoge su u suprotnosti sa onim što se u Qur'anu kazuje. Davati im ikakvu svetost koju ne poseduju je isto kao davati nekoj kravi svetost i poziciju koju nema i ne može imati.

**قَالَ إِنَّهُ يَقُولُ إِنَّهَا بَقَرَةٌ لَّا ذَلُولٌ تُثِيرُ الْأَرْضَ وَلَا تَسْقِي الْحَرْثَ مُسَلَّمَةٌ لَّا شِيَةَ فِيهَا قَالُوا الْآنَ جِئْتَ بِالْحَقِّ فَذَبَحُوهَا وَمَا كَادُوا يَفْعَلُونَ	- 71 -	Reče: "On isto kaže da je ona samo krava, nema poniženja da ore zemlju niti da navodnjava polja. Oslobođena je (poslova), nema rana u njoj." Rekoše: "Sad si stigao sa pravim (odgovorom)." Te je izvedoše, a nisu nameravali učiniti.**

### Krava
Druga sura se zove Krava, zbog događaja sa kravom koji se iznosi u 2:67-71. Događaj je naveden zajedno sa drugim događajima nakon spašavanja Benu Isra'il od faraona, i naveden je kao jedna od brojnih grešaka koje su oni činili. Samo pričanje događaja treba da je ujedno i uputa onima koji Qur'an uzimaju Uputom. Zato priču treba dobro razmotriti i uzeti pouke iz nje.

U priči je Musa rekao Benu Isra'il da im je Allah nešto naredio, a to što je naredio se shvata kao klanje krave. Za ovu radnju mi već znamo dva izraza koje Arapi mogu da upotrebe. Prvi od njih je naš izraz kasap, koji dolazi od arapskog qaSaab قصاب. Drugi izraz je džezaar جزار, od čega je postalo latinsko cezar, u mnogim jezicima kaiser i car. Od ovoga je i englesko scissors za makaze. Ovi izrazi se ne koriste u Qur'anu, ali Arapi koriste i sefaak سفاك, od čega postoji glagol u Qur'anu kojim se govori o prolivanju krvi.

Glagol koji se koristi za ovu priču je tedhbeHuu تَذْبَحُوا od korena dhal-ba-Ha ذ ب ح. Glagol se koristi 5 puta u osnovnoj formi i svuda se prevodi kao klanje, koristi se još 3 puta u formi II sa sinovima od Benu Isra'il, i opet se shvata kao klanje dece. Postoji i glagolska imenica dhibH ذِبْح zajedno sa glagolom u priči o Ibrahimu i njegovom sinu, što se shvata kao žrtva, i shvata se da je Ibrahim nameravao da zakolje, žrtvuje svog sina, jer mu je tako došlo u snu. Ne postoji nikakav zapis da je ijedan vladar u Egiptu klao decu, ali postojalo je žrtvovanje dece tamo gde su Benu Isra'il otišli, i smatram da je ovakvo shvatanje ovog pojma (kao klanje, žrtvovanje) nastalo mnogo kasnije od samih događaja, da su reči dobile nova značenja.

Smatram da ovi pojmovi ne znače klanje ni žrtvovanje, već da znače izvođenje, puštanje nečega što je bilo zadržavano. O detaljima značenja pojedinih izraza će biti više u komentarima tamo gde se javljaju, ako je potrebno. U ovoj priči se zapravo govori o tome da je Benu Isra'il bilo naređeno da puste neku kravu koju su držali zatvorenom. U odgovorima koje im je Musa preneo od Allaha saznajemo da je ta krava zbog svoje boje, izgleda bila drugačija od ostalih, ako se može reči bila je lepa krava. Iz tog razloga, kako možemo saznati, Benu Isra'il je nisu podvrgavali ikakvim poslovima i držali su je zatočenu. Nakon ovog dela se odmah govori da su oni nešto krili, a to što su krili je sama krava i namere koje su imali sa njom, a one su da naprave od krave ono za šta krava nije - ljubimca.

Blagost Allaha prema njima se odlično pokazuje u ovom primeru. Iako su oni svoj nefs ispunili pogrešnim namerama i pokušali su to od Allaha da sakriju, On ih nije napao, već ih je pustio da sami kažu šta kriju, krijući se iza svog lažnog neznanja. Zato im je Allah neodređeno rekao beqara بَقَرَة, što može značiti bilo koja krava, puštajući ih da shvate da On zna i da se ne mogu izvući. Međutim, oni su se pravili da ne znaju o čemu se radi i tražili su detalje od Allaha o toj, po njima, neodređenoj kravi. Sam Musa nije shvatao o čemu se radi, već je samo prenosio odgovore od Allaha njima.

Sama priča je nama bitna da shvatimo, kao i u slučaju melaa'iket sa Ademom, da od Njega ništa ne možemo sakriti, kakvu god nameru (nefs) imali On je zna. Trebamo se paziti da nas On ne udalji od Sebe i Svog raHmeta zbog našeg nedoličnog ponašanja. Prema Njemu trebamo biti potpuno otvoreni i u tome da primimo bilo šta što nam od Njega dođe, kao i u tome da budemo svesni da On poznaje svako naše stanje, svaku našu želju i svaku našu misao. Takođe trebamo shvatiti da domaće životinje, kao i svi ostali ni`meti koje nam je dao, imaju određenu namenu i način korišćenja; kao što mačku nećemo musti niti je terati da radi u polju, tako ne bi trebali ni od krave praviti ljubimca.

**وَإِذْ قَتَلْتُمْ نَفْسًا فَادَّارَأْتُمْ فِيهَا وَاللَّهُ مُخْرِجٌ مَّا كُنتُمْ تَكْتُمُونَ	- 72 -	I kad ubiste nefs, pa ste se branili jedni od drugih u tome, a Allah je onaj ko iznosi šta ste se desili da skrivate,**

### Ubistvo nefsa
Nefs označava karakter, nameru, dušu, a može označiti osobu, kao što i mi možemo reći da negde živi određen broj duša. Ubistvo se predstavlja rečju koja označava borbu sa ciljem eliminacije suparnika, bilo da se odnosi na fizičku borbu ili mentalnu, duhovnu, ideološku ili bilo kakvu drugu. Tako, recimo, imamo izraz ubijanje nebiyy-a, što ne mora nužno da znači fizički sukob, već se govori o borbi za eliminaciju onog što pojam nebiyy znači, a znači nešto novo što dolazi od Allaha; zato ova vrsta borbe označava borbu za održanjem nekih starih, ukorenjenih stvari i sprečavanje da novo dopre u društvo. Ovo je borba protiv prosvetitelja i reformatora društva ili pokušaja da se problemi rešavaju na skroz novi način. Naravno, sama borba je možda imala i fatalnih posledica, ali mora se primetiti da se ne govori o borbi protiv (običnih) ljudi, već ljudi koji sa sobom donose nešto novo.

Takođe se pominje ubijte svoje enfus, što bi bukvalno značilo da neki ljudi ubiju sebe, da izvrše samoubistvo, pa bi tako značilo da Musa u 2:54 i Allah u 4:66 naređuju samoubistvo. Međutim, očito je da to nije slučaj, već se naređuje ljudima da se bore i izbore sa svojim dušama, sa svojim karekterima, sa svojim namerama, da odustanu od nečeg što nameravaju da učine. Ovakvi pozivi su odnos prema Allahu, da li ćemo slušati sopstveni nefs ili ćemo poslušati Allaha i boriti se protiv sopstvenog nefsa do mere da ga potpuno ubijemo.

Mi često ubijamo svoj nefs, nekada odustanemo jer shvatimo da trebamo reagovati dobrim unatoč zlu koje je došlo do nas, nekada odustanemo iz samilosti prema nekome, nekada odustanemo jer osetimo bol u sebi, nekada odustanemo iz ljubavi, nekada odustanemo iz stida, nekada odustanemo jer se predomislimo... Svako ovo odustajanje od prvobitne namere, što je nefs, je zapravo ubijanje tog nefsa.

U priči o kravi u 2:72 ubistvo nefsa predstavlja borbu sa sopstvom, sa zajedničkom namerom koju su Benu Isra'il imali, zbog čega se koristi nefs u jednini. Ta namera im je bila da kravu drže zatvorenu i da joj ne daju da ispuni svoj cilj, a on je u služenju ljudima. Iz čitave priče trebamo da shvatimo i to da domaće životinje trebaju da se izvode i da ne smeju da budu neprekidno zatvorene. Ako ovo shvatimo kao mučenje životinja dolazimo do pitanja dozvoljenosti jedenja mesa takvih životinja, životinja koje se čitavog života ili uglavnom muče i onda ubiju da bi se pojele.

Traženje od Allaha za ubistvo našeg nefsa nije u inatu niti u ikakvom dokazivanju, visoko je On od svega, već nam se govori o onome što je bolje po nas, čak i kada nikako ne shvatamo. Zato se i nagonimo da činimo neke stvari protiv svoje duše, a koje ćemo učiniti samo ako se borimo i izborimo protiv nje, jer naš nefs je ono što nas pokreće da nešto uradimo ili ne uradimo.

Pošto je namera, nefs identičan u ovom slučaju onda su svi morali odustati od njega, to je morala biti zajednička odluka, odluka koja neće napraviti podele u društvu. Iako je očito da su neki i nakon čitavog događaja i dalje želeli da isteraju svoje, što se navodi glagolom iddaare'tum ادَّارَأْتُمْ, ipak su se nakako složili i ubili su taj nefs.

**فَقُلْنَا اضْرِبُوهُ بِبَعْضِهَا كَذَٰلِكَ يُحْيِي اللَّهُ الْمَوْتَىٰ وَيُرِيكُمْ آيَاتِهِ لَعَلَّكُمْ تَعْقِلُونَ	- 73 -	tad rekosmo: "Navedite mu (Musau, koji nije shvatio šta su uradili) njen (od nefsa) deo." Tako oživljava Allah mrtve i pokazuje vam Svoje ajete da bi mogli da razmislite.**

### Glagol Darebe
Glagol **Darebe ضَرَبَ** označava mrdanje nečega, što se može postići na razne načine. Za fizičko mrdanje je uglavnom potreban fizički kontakt, pa se to čini snagom, uglavnom udarcem. Međutim, u Qur'anu se ovaj glagol koristi i za drugačiji način mrdanja, a to je kada Allah navodi primere, koji nas mogu mrdnuti iz naše ustajalosti ako o njima razmislimo.

Kao epilog za Musaa priče o kravi, Benu Isra'il je rečeno da ga mrdnu navodeći mu deo nefsa, namere koju su imali sa kravom, a koji su ubili. Musa nije znao zašto im Allah uopšte naređuje da izvedu kravu, niti je znao u startu o kakvoj se kravi radi, niti je znao da Benu Isra'il išta skrivaju. Nije to znao ni kad su oni pristali da urade to što im je naređeno. Ovde trebamo shvatiti i da je Allah njima naredio da mu zapravo kažu šta su nameravali, ali se ne kaže da je Allah to njima rekao preko Musaa, pa trebamo shvatiti da se Allah njima obratio. Ovo je jedan od tri načina komunikacije Allaha sa ljudima, i u ovom slučaju je jasno da su nadahnuti da kažu to što se traži od njih. Ovo nadahnuće se tiče njihovog navođenja da otkriju Musau ono što su prethodno krili. Nadahnuće (waHy) je Allahov instrument koji se ne može izbeći, poput životinjskih nagona, nešto za šta osoba nema mogućnosti izbora, već tako mora da uradi. Nekada i sami želimo da sakrijemo nešto, ali nešto u nama nas nagoni da ga ipak kažemo, bez obzira na posledice koje to može imati po nas.

Oživljavanje mrtvih u 2:73 ukazuje upravo na Allahovo nadahnuće Benu Isra'il da ožive reči o svom nefsu koje su mrtve držali u sebi. Ovakve situacije su nama i ajeti, neobičnosti o kojima trebamo da razmišljamo. Trebamo da mislimo o tome zašto kažemo nešto što nikako nismo želeli reći, pogotovu kada se radi o priznavanju sopstvenih grešaka. Ovakve situacije su za nas i olakšanja, skidanje tereta koji nosimo u sebi.

**ثُمَّ قَسَتْ قُلُوبُكُم مِّن بَعْدِ ذَٰلِكَ فَهِيَ كَالْحِجَارَةِ أَوْ أَشَدُّ قَسْوَةً وَإِنَّ مِنَ الْحِجَارَةِ لَمَا يَتَفَجَّرُ مِنْهُ الْأَنْهَارُ وَإِنَّ مِنْهَا لَمَا يَشَّقَّقُ فَيَخْرُجُ مِنْهُ الْمَاءُ وَإِنَّ مِنْهَا لَمَا يَهْبِطُ مِنْ خَشْيَةِ اللَّهِ وَمَا اللَّهُ بِغَافِلٍ عَمَّا تَعْمَلُونَ	- 74 -	Onda su očvrsli vaši umovi nakon toga, pa su kao pregrada ili jače čvrstoće. A, takođe, od pregrada je ona što izviru iz nje vrela i takođe je od njih ona što prska, te izlazi iz nje voda i takođe je od njih ona što se ponizi iz straha od Allaha, a nije Allah zbog toga nesmotren o onome što rade.**

**أَفَتَطْمَعُونَ أَن يُؤْمِنُوا لَكُمْ وَقَدْ كَانَ فَرِيقٌ مِّنْهُمْ يَسْمَعُونَ كَلَامَ اللَّهِ ثُمَّ يُحَرِّفُونَهُ مِن بَعْدِ مَا عَقَلُوهُ وَهُمْ يَعْلَمُونَ	- 75 -	Zar se nadate da će vam oni verovati, a već se desila grupa od njih da sluša Allahov govor? Odmah su ga iskrivili nakon što su ga shvatili, a oni znaju.**

### Opasnost od jevreja
Ono rečeno u 2:75 objašnjava razlog zbog čega je sam početak Qur'ana posvećen detaljnom opisu jevreja, historijskom prikazu Benu Isra'il od doba faraona sve do objave Qur'ana. Oni će pred vernicima, kako je rečeno i u 2:13-15, govoriti da veruju u Qur'an, ali kad se osame šejtani oni će verovati samo u ono što je njihovo. Kao šejtani su ponovo pomenuti u 2:102 i tu je razlog što nikada neće prihvatiti Qur'an, iako znaju da je to objava od Allaha. Oni su neprijatelji Allahu i neprijatelji su svima preko kojih je Qur'an došao.

Zbog samo jedne reči, HiTTa, koju nisu mogli da izgovore, postali su grubi poput faraona, i grublji. Spremni su sve uraditi pre nego što će priznati svoje greške. Zbog toga su i sami napisali Knjigu Malahijinu, u kojoj se odražava sva mržnja prema Edomu, potomstvu Isma'ila, čime se njihova greška prebacuje na Edom. Ali nije Edom proklet, već su prokleti oni koji tako čine. Nismo mi ljudi cilj, već je Allah Cilj.

Na žalost, muslimanske vođe su prihvatale jevreje na svoje dvorove i dopustile im da ubacuju svoje ideje i svoje interpretacije samog Qur'ana pomoću izmišljenih predaja, na taj način sve više udaljavajući naivne muslimane od Qur'ana. Slično su uradili i hrišćanima ranije, pišući im knjige i menjajući ono što je došlo od Allaha.

Kad god im dođe nešto od Allaha čime se ukazuje na greške koje je deo njih učinio, oni takve pokrivaju i zajedno sa njima upadaju u grehe. Oni su primer nacionalizma i šovinizma, zbog svog džahilijeta, samoljublja. Oni su i lekcija za sve narode koji više vole svog ma kakav da je. Zbog ovoga dolazi do sunovrata civilizacija. Ljude Allah razlikuje samo po tome koliko se paze, koliko su smotreni na ono što čine, koliko žele da nauče da bi sebe korigovali u onome što greše. Sve ostale razlike i sličnosti su nebitni. Pogledajmo sebe šta radimo, jer smo sebi najbitniji i nikom se neće tovariti naše greške.

**وَإِذَا لَقُوا الَّذِينَ آمَنُوا قَالُوا آمَنَّا وَإِذَا خَلَا بَعْضُهُمْ إِلَىٰ بَعْضٍ قَالُوا أَتُحَدِّثُونَهُم بِمَا فَتَحَ اللَّهُ عَلَيْكُمْ لِيُحَاجُّوكُم بِهِ عِندَ رَبِّكُمْ أَفَلَا تَعْقِلُونَ	- 76 -	A nakon što sretnu one koji su poverovali kažu: "Verujemo!", a nakon što se osamiše jedni ka drugima rekoše: "Ne upuštate li se u priču u vezi onog što je rešio Allah protiv vas, da bi mogli da diskutuju sa vama time u prisustvu vašeg Rabba? Zar ne razmišljate?"**