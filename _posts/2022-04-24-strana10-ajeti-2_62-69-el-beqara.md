---
layout: post
title:  "Strana 10 (ajeti 2:62-69, el-beqara سورة البقرة)"
categories: [ Qur'an ]
image: uploads/posts/sura-el-bekare-arapski.png
author: aladin
---

إِنَّ الَّذِينَ آمَنُوا وَالَّذِينَ هَادُوا وَالنَّصَارَىٰ وَالصَّابِئِينَ مَنْ آمَنَ بِاللَّهِ وَالْيَوْمِ الْآخِرِ وَعَمِلَ صَالِحًا فَلَهُمْ أَجْرُهُمْ عِندَ رَبِّهِمْ وَلَا خَوْفٌ عَلَيْهِمْ وَلَا هُمْ يَحْزَنُونَ	- 62 -	Takođe, oni koji su vernici i oni koji su jevreji i (zapadni) hrišćani i pravoslavci (istočni hrišćani): ko je poverovao u vezi Allaha i Drugu prirodu i učinio je korekciju, ta njima je njihova nagrada u prisustvu njihovog Rabba i nema straha nad njima, niti se oni žaloste.

### Sabijci i Medžusi
U vreme objave Qur'ana su postojale brojne religije, ali se u njemu posebno ne pominju bi budizam, ni hinduizam ni mnoge druge velike i male religijske grupacije. Zapravo, ne pominje se ništa što nije u vezi sa Ibrahimom i njegovim potomstvom, te se treba shvatiti da se Allah obraća samo njima, čak i kada se govori o ljudima.

Postoji nekoliko religijskih grupacija koje se pominju u Qur'anu, i skoro sve su veoma lake za shvatiti. Od samog naroda u koji je došao Qur'an postoje vernici (mu'min), ćafiri (kaafir) i mušrici. Takođe postoje i munafici, koji se smatraju za licemere, ali taj pojam zapravo označava ljude koji rade za sopstvenu korist, kako vetar puha. Ćafiri su zatvorene osobe i predstavljaju one osobe koje Uputa, bilo koja od Allaha, ne zanima, ne žele ni da je čuju niti da je uzmu u razmatranje. Mušrici su oni koji čine širk u nečemu, a širk može značiti da odvajaju nešto od Allaha i pripisuju ga nekom drugom ili da se oni sami odvajaju. Mušrici tako predstavljaju one osobe koje uz Allaha stavljaju druge ljude, recimo po pitanju upute, ali i one osobe do kojih dolazi Uputa, ali se oni odvajaju od nje, ne prihvataju je, već uzimaju ili sopstveno mišljenje ili mišljenje nekog drugog.

Pored ovih grupa postoje i oni koje zovemo jevrejima i hrišćanima, ali i među njima postoje razlike. Kao i u našem govoru, nekada te razlike ne moraju da se istaknu pa možemo reći jevreji i hrišćani uopšteno misleći na sve grupe među njima, bez obzira na razlike.

I pored svih sličnosti, hrišćani se ipak dele na istočne hrišćane (pravolavne) i na zapadne hrišćane, usled razlika koje su nastale propašću Rimskog carstva i podelom crkvene moći na Rim i Konstantinopolj. Tako se u 2:62, 5:69 i 22:17 javlja pojam Sabijci (eS-Saabi'uun الصَّابِئُونَ), koji označava samo pripadnike istočnog hrišćanstva.

U 22:17 se takođe pominje još jedna religijska grupa, a to su Medžusi (el-medžuus الْمَجُوسَ). Smatra se da su ovo Persijanci, tačnije Zoroasteri, i da ova reč zapravo znači magovi. Ovo je neispravno shvatanje kojim su Persijanci, poput jevreja kroz historiju, pokušali sebi da stvore pedigre i da se nekako uvuku u Qur'an i među muslimane. Medžusi zapravo predstavljaju konvertite, tj. hrišćane, jevreje i muslimane koji su to postali, a prethodno su bili pripadnici druge religije.

Ono što je zajedničko za jevreje, hrišćane i muslimane je da je bitno da veruju u Allaha i Drugi život i da čine korekcije, a o svemu spornom će On presuditi, a svako će dobiti svoju nagradu po onome šta veruje i šta čini. Trebamo shvatiti da je On bitan, a da smo mi instrument i da trebamo da se kalibriramo po Njemu, a ne po drugim ljudima niti oni po nama. Korekcije koje se traže od nas su na osnovu onoga što nas On savetuje, a što prethodno trebamo što bolje shvatiti i takvim ga prihvatiti.

Zato i svima koji slede Qur'an treba biti važno da li neko ima poverenja u Allaha (a što uključuje Njegov Govor, te i Njegove kitabe i resule, i meleke i ruuH preko kojih je došao) i u Drugi život, i da li je takva osoba (vernik) spremna da učini korekcije, da koriguje svoje ponašanje u skladu sa onim što shvati iz Allahovog Govora. Sve takve osobe će dobiti nagradu i nemaju se čega plašiti, niti za čim žaliti. Da li neko slavi dan kada je Muhammed Resulullah rođen kao mewlud ili slavi dan kada je Isus rođen kao božić ili slavi izlazak iz Egipta kao pashu, da li nosi bradu i brkove, kakvu frizuru ima, koja mu je omiljena boja, da li voli slanu hranu... sve je to sporedno ako se ne odnosi na njegovo bitno verovanje i dela korekcije na koja se navodi.

**Međutim, ljudska oholost podstaknuta raznim šejtanima prelazi sve granice, pa neki ljudi imaju tzv. kompleks Boga, pa žele i da sude umesto Njega.**

وَإِذْ أَخَذْنَا مِيثَاقَكُمْ وَرَفَعْنَا فَوْقَكُمُ الطُّورَ خُذُوا مَا آتَيْنَاكُم بِقُوَّةٍ وَاذْكُرُوا مَا فِيهِ لَعَلَّكُمْ تَتَّقُونَ	- 63 -	I kad uzesmo zavet vaš i podigosmo iznad vas zaokružen dogovor: "Uzmite šta smo vam dali snažno i podsećajte šta je u njemu, da bi mogli da se pazite!"

### Planina Tur
Pojam Tuur طُور je jedan od pojmova u Qur'anu koji se shvata kao brdo, planina. Koren Tay-ra ط ر od kog je nastao označava zaokruživanje, okruživanje nečega, pa Tuur može označiti i uzvišenja koja nemaju vrhove, već su obla, što je mahom slučaj kod brda. Ovaj koren može da ima mnoga različita značenja, jer ono što označava se može desiti na razne načine, pa je koren izdeljen na Tay-ra-yay, Tay-yay-ra i Tay-waw-ra, čemu pripada i pojam Tuur. Pored njega, istom smislu pripada i pojam aTwaar أَطْوَار, koji se koristi samo u 71:14, čime se kaže da smo stvoreni po Planu u fazama. Ove faze su zapravo zaokruženi procesi stvaranja, i mogu se odnositi na stvaranje čitave ljudske vrste, kao i na stvaranje svakog pojedinca, od semene tečnosti do faza u majčinoj utrobi, sve do rođenja. Svaka ta faza stvaranja je jedan zaokruženi deo celine.

Zato, ako nije potpuno jasno da se govori o nekom brdu, ovaj pojam treba pokušati shvatiti u okviru konteksta, pa kada se govori o Zavetu Allaha sa Benu Isra'il treba odustati od fantastičnog shvatanja podizanja planine nad njima. Shvatanja sam da u ovom slučaju pojam Tuur označava zaokružen dogovor, međusobnu saglasnost, ali je bitno što se kaže da ga je Allah podigao iznad njih. Ovo znači da zavet nije pisani, već da se nalazi u vazduhu, da lebdi nad njima, slično kao kada kažemo da nam je nešto na pameti ili da nam je neko ili nešto nad glavom, što takođe znači da to nije nešto što bi, kao druge stvari u našoj pameti, moglo da se zaboravi, već je podignuto i izdvojeno iz svega ostalog u pameti. Zato se od njih traži da ga drže snažno i da podsećaju na zavet koji su sklopili sa Allahom.

**ثُمَّ تَوَلَّيْتُم مِّن بَعْدِ ذَٰلِكَ فَلَوْلَا فَضْلُ اللَّهِ عَلَيْكُمْ وَرَحْمَتُهُ لَكُنتُم مِّنَ الْخَاسِرِينَ	- 64 -	Odmah se okrenuste nakon toga, pa da nije dobrote Allahove nad vama i Njegove pomoći, postali bi od gubitnika.**

**وَلَقَدْ عَلِمْتُمُ الَّذِينَ اعْتَدَوْا مِنكُمْ فِي السَّبْتِ فَقُلْنَا لَهُمْ كُونُوا قِرَدَةً خَاسِئِينَ	- 65 -	A počelo je tako što ste saznali one od vas koji su kršili u sebtu, te im rekosmo: "Ostanite sirovina (drski), nagrđeni!"**

### Qad i le-qad
Rečca qad قَدْ predstavlja prilošku odredbu za vreme, od čega potiče i naša rečca kad(a). Ona služi da označi da se neki glagol već dogodio, pa se uglavnom može prevesti upravo kao već. Takođe se njome može izraziti sigurnost, jer ukazuje da se već nešto desilo, pa je neki prevode kao sigurno, zaista i slično.

Konstrukcija le-qad لَقَدْ ima dodat prefiks le-, koji označava budućnost, pa zajedno označavaju da se nešto već desilo i govore o budućnosti, odnosno ukazuju na početak nekog dešavanja. Zato se ova konstrukcija može prevesti poput sve je počelo od toga da... ili počelo je time... i slično, zavisno od nastavka koji sledi nakon le-qad.

Rečca qad se koristi i sa veznicima fe- i we-, te se može svaki od preko 400 pominjanja detaljnije sagledati, ali treba imati u vidu da se stalno govori o tome da se nešto već zbilo. Izražavanje glagola je slično kao u engleskom present perfect tense (sadašnje svršeno vreme).

### Subota
Naš pojam subota sigurno dolazi od sebt سَبْت, što kod jevreja označava dan od petka uveče do subote uveče (mesečev kalendar). Pitanje je šta ovaj pojam znači i zbog čega je bitan. Obično je shvatanje da ovaj pojam označava odmor, pa da je to dan koji služi za odmor, zbog čega jevreji koji ga poštuju ne rade ništa što im nije dopušteno.

Ako sebt znači odmor trebalo bi očekivati da bukvalno značenje uključuje stajanje, zaustavljanje ili nešto slično, ali je bukvalno značenje ove glagolske imenice kretanje/napredovanje (sa) vraćanjem. Ovo bi značilo da je za nekakvo kretanje/napredovanje potrebno nekakvo vraćanje.

Očito je da Arapi ne koristi pojam sebt za odmor, niti se u Qur'anu koristi u takvom smislu. Iako je očito da su Benu Isra'il tada trebali da odmaraju, pitanje je da li je taj odmor bio samo zbog odmora ili je imao drugačiju svrhu. Mogli bi pomisliti da su oni u početku dosta putovali, ali su kasnije kažnjeni zbog neposluha i zabranjen im je ulazak u obećanu zemlju na 40 godina, pa sam odmor od putovanja ne može biti značenje za sebt.

Ako pogledamo videćemo da se pojam subaat سُبَات koristi sa pojmom newm نَوْم, koji označava spavanje. Nesumnjivo nas spavanje treba odmoriti, ali to nije jedini način odmora. Takođe, subaat se ne koristi za noć, sa čime se koristi drugačija reč za odmor. Ovde dolazimo do značaja spavanja i smisla postojanja snova. Znamo da tokom spavanja u jednom kratkom delu možemo doživeti snove i da su oni posebna dimenzija naše svesti. Zapravo, kao i čitavo telo i naš mozak se odmara i očito je da mu je potreban odmor zbog svih dnevnih aktivnosti primanja informacija, njihove obrade i procesuiranja u misli i pravljenje raznih svesnih i podsvesnih akcija.

Zapravo, spavanje je neophodno za tzv. retrospektivnu memoriju, jer dok spavamo naš um zapisuje stvari koje je registrovao od ranije. Zbog toga čitavo naše telo odmara i primaju se, procesuiraju i sprovode samo retki podražaji koji stižu do mozga. Ova retrospektivna memorija je zapravo ono vraćanje koje se nalazi u pojmu sebt. Kao i kod spavanja, Benu Isra'il su imali obavezu za retrospekcijom događaja koji su im se desili, a desilo im se samo to da su bili porobljeni od faraona i oslobođeni, da su odabrani i da su pošli u obećanu zemlju, sklapajući dogovor sa Allahom. Suština sebta je u podsećanju na taj događaj, i to podsećanje treba da je periodično, da ga nikada ne zaborave, kako ne bi zaboravili Zavet.

Iako se sebt može shvatiti kao dan odmora, to nije bilo kakav odmor, već je odmor od svakodnevnice i podsećanje (retrospekcija) na Izlazak iz egipatskog ropstva i Zavet koji su napravili Allahu. Međutim, nekima od njih su ovozemaljske koristi bile bitnije, te su kršili sebt od samog početka, samim tim zaboravljajući i na Zavet Allahu. Ovakvima je Allah rekao da ostanu qireda قِرَدَة, što se shvata kao majmuni, ali ovaj pojam označava drskost, sirovost u ponašanju. Ovo znači da Allah nije želeo da ih menja, već je naredio da oni ostanu takvi kakvi jesu - drski, sirovi - jer su se drznuli da prekinu Zavet koji su dali prvom prilikom, na prvom testu, koji je opisan kao test sa ribama.

Pošto je ova kazna ostala kao primer za njih i druge nakon njih, to znači da se po drskosti onih koji bi trebali da drže sebt može shvatiti da su oni zaboravili na sebt, na Izlazak i njegove lekcije i, najgore, zaboravili su na Zavet Allahu.

**فَجَعَلْنَاهَا نَكَالًا لِّمَا بَيْنَ يَدَيْهَا وَمَا خَلْفَهَا وَمَوْعِظَةً لِّلْمُتَّقِينَ	- 66 -	I učinismo je primerenom kaznom za ono šta je pre nje i šta je nakon nje i lekcijom za one koji se paze.**

### Ruke
Ruke su verovatno, osim slepo rođenim, prva neobičnost koja nam privuče pažnju. To je naša veoma bitna alatka u kojoj se nalazi naša fizička snaga, kojom dajemo i uzimamo. Verovatno u svim jezicima kada se pomene ruka to može opisati i snagu i davanje i uzimanje i još mnoge druge radnje koje rukama obavljamo.

Pojam yed يَد se koristi za ruku, a koriste se i pojmovi u dvojini (za dve ruke) i u množini (više ruku). Verovatno je naš pojam jedenje došao od yed. Ruka se često u Qur'anu koristi i u prenesenom smislu, u mnogim značenjima, te treba biti oprezan sa ovom rečju. Slično i mi možemo reći da je nekog stigla ruka pravde ili da je neki momak tražio ruku neke devojke, i nećemo imati problema shvatiti da se to ne odnosi bukvalno na ruku. Međutim, kada se razmatra Qur'an ljudi zaboravljaju da i sami koriste mnoge reči u prenesenom značenju, pa iste reči u Qur'anu shvataju uvek bukvalno, te razumeju da Allah ima fizičke ruke, daleko je On od onoga što Mu pripisuju.

Kao i kod nas, i u jeziku Qur'ana postoje reči koje mogu da znače desnica i levica, ali takođe ne znače desna i leva ruka u svakom pominjanju, pa i tu treba biti obazriv.

Mi imamo i neke posebne izraze, kao na dohvat ruke ili ispustiti iz ruku, a koristimo i pojmove ručka, ručno i druge, pa treba razmisliti i o tome kada razmišljamo o pojmovima za ruke u Qur'anu. Tako u 2:66 i drugim pominjanjima se javlja izraz beyne yedeyhaa بَيْنَ يَدَيْهَا, što bi bukvalno značilo između njene dve ruke, ali zapravo označava nešto što je nadohvat ruke, bilo fizički ili vremenski, pa u konkretnom slučaju označava nešto što se upravo desilo, odnosno kaznu koju su dobili kršitelji sebta.

وَإِذْ قَالَ مُوسَىٰ لِقَوْمِهِ إِنَّ اللَّهَ يَأْمُرُكُمْ أَن تَذْبَحُوا بَقَرَةً قَالُوا أَتَتَّخِذُنَا هُزُوًا قَالَ أَعُوذُ بِاللَّهِ أَنْ أَكُونَ مِنَ الْجَاهِلِينَ	- 67 -	I kad reče Musa svom narodu: "Allah vam naređuje da izvedete kravu." Rekoše: "Uzimaš li nas ruglu?" Reče: "Zaklanjam se Allahom od toga da budem od uobraženih."

### Džahil
Naš pojam znanje potiče od Zanaaniyye ظَنَانِيَّة, što zapravo predstavlja pretpostavku, mišljenje o nečemu, dok englesko know potiče od helenskog gnosis, a što je opet od ganiyy غَنِيّ, što označava nekog imućnog, bogatog, ko ne oskudeva. Ako bi povezali te pojmove mogli bi dobiti poslovicu znanje je bogatstvo. Međutim, ni naša ni engleska reč ne opisuju ono što mi pod njima shvatamo. To što shvatamo kao znanje je zapravo razumevanje procesa, toka koji se odvija, odnosno uzročno-posledične veze nekog procesa. Zato se za ono što mi zovemo znanjem u Qur'anu koristi koren `ayn-lam-mim i pojam `ilm da se njime opiše znanje kao poznavanje procesa, uzročno-posledičnih dešavanja u njemu. Delovi znanja, poput učenja, razmišljanja, pamćenja, podsećanja i drugih, se izražavaju ovim ili drugačijim korenima, kojih u Qur'anu ima mnogo, jer zapravo i sam pojam Qur'an označava Učenje o svim stvarima, te je znanje ono što prožima čitav Qur'an.

Kao suprotnost nekome ko ima znanja se u Qur'anu javlja particip džaahil جَاهِل, koji se uglavnom shvata kao neznalica. Ovaj pojam, slično znanju, zapravo označava nekog ko ne poznaje uzroke i posledice, ko ne zna šta se može desiti nekim procesom. Ovakvo stanje u kome se nalazi pojedinac ili grupa se zove džaahiliyyet جَٰهِلِيَّة. Ono je upravo predstavljeno kao pretpostavka i to ne o bilo čemu, već pretpostavka o sebi, bilo kao što je pretpostavka o ličnim kvalitetima, za šta je primer uobraženost žena rečena u 33:33, ili je to pretpostavka o sebi kao delu neke grupe, kao što su šovinizam, rasizam ili u naše vreme i pripadnost nekoj partiji, navijanje za neki tim ili bilo kakva besmislena podela bazirana na pretpostavci kojom neko ima uobrazilju.

Zato, iako se smatra da džaahil označava neznalicu, džaahil pre može biti neko ko ima neko znanje nego oni koji ga nemaju, jer džaahil je zapravo onaj ko je uobražen u bilo čemu, pa tako i u znanju koje ima i za koje misli da vredi mnogo.

Dok oholost predstavlja isticanje sebe i unižavanje drugih, uobrazilja predstavlja nerealne pretpostavke o sebi. Oholi ljudi su uglavnom grubi i neretke mrze i sebe, dok uobražene osobe ne moraju biti grube, iako su razmažene i previše samoljubive. Uobrazilja takođe liči na munafikluk, ali se razlikuje u tome što su munafici preračunati i rade stvari za svoju korist, dok će uobražena osoba radije da ne radi ništa, a imati shvatanje da joj nešto pripada zbog umišljenjih kvaliteta koje smatra da ima.

Uobrazilja je i veoma opasna za spoznaju, jer takve osobe nisu svesne svog neznanja i neispravnih sudova. Oni očekuju da im sve dođe na gotovo, da nisu obavezni ulagati trud. Veoma tanka linija je između uobrazilje, oholosti i samokoristi, a sve ove osobe su daleko od toga da su upućene.

Stanje Arapa pre pojave Qur'ana se pogrešno naziva džahilijetom, ali to nigde u Qur'anu nije rečeno, već je rečeno da je džahilijet ljudska hava (puste želje) u 5:49-50. Džaahil zato znači onaj ko umišlja o sebi u nekoj situaciji, dok džehuul جَهُول u 33:72 znači umišljen, što je kod nas skoro isto. Pridev džehiil se ne koristi, jer koliko god da je neko umišljen ne može biti umišljen do te mere da mu to postane trajna osobina.

Kao prava suprotnost nekome sa znanjem se u Qur'anu koristi pojam ummiyy أُمِّىّ, koji znači neuk.

**قَالُوا ادْعُ لَنَا رَبَّكَ يُبَيِّن لَّنَا مَا هِيَ قَالَ إِنَّهُ يَقُولُ إِنَّهَا بَقَرَةٌ لَّا فَارِضٌ وَلَا بِكْرٌ عَوَانٌ بَيْنَ ذَٰلِكَ فَافْعَلُوا مَا تُؤْمَرُونَ	- 68 -	Rekoše: "Prizovi za nas svog Rabba objasniće nam kakva je ona." Reče: "On isto kaže da je ona samo krava, ne određuje, niti je hitno. Od pomoći je takvo objašnjenje? Pa učinite šta vam se naređuje."**

### Beyne
Rečca beyne بَيْنَ je od korena ba-nun ب ن, koji se javlja kao ba-nun-yay i ba-yay-nun. Ovaj koren predstavlja vezu između uzroka i posledice, te se zato u mnogim slučajevima prevodi kao prilog za mesto između. Ovim korenom se označava povezivanje stvari (uzroka i posledica, onog ispred i onog iza), te se koristi i u značenju objašnjenje, odnosno nešto što nekome pomaže da poveže stvari. Takođe se ovaj koren koristi u smislu izgrađivati, graditi, jer je građenje nečega zapravo povezivanje njegovih delova u funkcionalnu celinu. Reči za sin i ćerka takođe dolaze od ovog korena, zbog čega se koriste sa roditeljem, npr. kao Benu Isra'il ili `Isa ibn Meryem.

Bitno je shvatiti da koren uvek govori o nekoj vezi, poveznici između stvari ili bića, govori o tome šta je uzrok a šta posledica nečega. Zato se Qur'anom ne negira tvrdnja nekih da su Allahovi sinovi ili Allahova deca, već se dodaje mimo svih ljudi, tj. govori se da ako su oni to onda su i ostali ljudi takvi, jer je On uzrok svega, pa i našeg postojanja, i da drugi nisu od toga izuzeti. Kod nas postoji arhaizam obejaniti u smislu da se nešto pokaže kao tačno.

Particip u formi IV mubiin مُبِين se koristi da ukaže na nešto povezano, jasno, bez prekida i slično, pa se npr. za jezik Qur'ana kaže da je mubiin, što se treba shvatiti tako da u jeziku Qur'ana postoji razlog za sve ono što je u njemu (i postoji razlog zašto nije nešto drugo). Zato je jedan vid spoznaje u razmišljanju o tome zašto nam je Allah nešto rekao na način na koji je rečeno, a to se ne može desiti ako izostavljamo ili menjamo rečeno ili mu nešto dodajemo. Sve rečeno ima svoj razlog.

قَالُوا ادْعُ لَنَا رَبَّكَ يُبَيِّن لَّنَا مَا لَوْنُهَا قَالَ إِنَّهُ يَقُولُ إِنَّهَا بَقَرَةٌ صَفْرَاءُ فَاقِعٌ لَّوْنُهَا تَسُرُّ النَّاظِرِينَ	- 69 -	Rekoše: "Prizovi za nas svog Rabba objasniće nam koja je njena boja." Reče: "On isto kaže da je ona samo krava, svetlo žuta joj je boja, zadržava (pogled) posmatrača."

### Boja krave
Kao i za svaku ponovljenu priču, Allah nam navodi tragove po kojima možemo prepoznati da su iste priče u Bibliji izmenjene. Razlog tome je što su te priče hiljadama godina prenošene usmeno i tek onda u nekom vremenu zapisane preko gluhih telefona. Te priče su i namerno modifikovane od sveštenika, da bi stekli neku sitnu korist. Iz Biblije možemo saznati da su oni napravili ritual od ovog događaja, po kome su mogli proglasiti za nečiste ljude koje su želeli, a i steći materijalnih koristi od sopstvenog naroda. Jedan od tragova koji se navodi u Qur'anu je boja krave.

Jevreji je označavaju kao crvenu kravu, dok se u Qur'anu govori o boji Safraa' صَفْرَاءُ, a što je žuta boja. Neki rabini su prihvatili ovo i smatrali su da je krava imala žutu boju, a onda su neki drugi stali u odbranu govoreći da boja zapravo ne znači da je crvena, već da je svetlo-braon, što može ličiti i na crvenu i na žutu, i da boja označava to da krava nije imala drugih boja na sebi, već da je bila monohroma.

Pored toga, jevreji veruju da je to bila ženska krava, koja nije bila trudna, nije mužena niti je bila upregnuta. Ovakva krava bi bila junica, upravo kao što se u engleskom označava kao heifer. Međutim, u Qur'anu se govori o tome da krava nije korišćena za za oranje niti navodnjavanje zemlje, pa bi, iako se ne razumem u krave, mogli zaključiti da se radi o volu, tj. muškoj kravi.

Razlog zašto se ona navodi kao beqara, što je ženski rod, i što se koristi zamenica za ženski rod je u tome što beqara ne mora da znači ženski kravu, već jednu, bilo kakvu kravu, kao i mi što možemo koristiti odrednicu krava i za telad, junad, volove, bikove... bez obzira na rod. Oni i govore o tome da su njima krave iste, da im stvaraju zabunu.

Po apokrifnom Jevanđelju po Barnabi, Isus se izjednačava sa crvenom junicom, što je posledica izmenjene priče, po kojoj pepeo nakon paljenja crvene junice čisti ljude. Ovo je netačno poređenje na nekoliko načina. Takođe, crvena junica se pominje u nekoliko helenskih mitova i moguće da je to kanal kojim je ušla u Bibliju - kroz helenske prevode.