---
layout: post
title:  "Strana 14 (ajeti 2:89-93, el-beqara سورة البقرة)"
categories: [ Qur'an ]
image: uploads/posts/sura-el-bekare-arapski.png
author: aladin
---

***وَلَمَّا جَاءَهُمْ كِتَابٌ مِّنْ عِندِ اللَّهِ مُصَدِّقٌ لِّمَا مَعَهُمْ وَكَانُوا مِن قَبْلُ يَسْتَفْتِحُونَ عَلَى الَّذِينَ كَفَرُوا فَلَمَّا جَاءَهُم مَّا عَرَفُوا كَفَرُوا بِهِ فَلَعْنَةُ اللَّهِ عَلَى الْكَافِرِينَ	- 89 -	Pa kada im je došla Knjiga iz prisustva Allahovog, ispravljač za ono šta je uz njih, a desili su se od pre da traže rešenje protiv onih koji su se zatvorili, te kada im dođe šta prepoznaju, zatvoriše se u vezi toga. Pa prokletstvo Allahovo na ćafire.***

### Nacionalizam
Svedoci smo da pojedinci mogu biti dobri ili loši i da se udruživanjem u manje grupe mogu stvoriti grupe ljudi koje su dobre ili loše, ali što je više ljudi u grupi, što su grupe veće, mogućnost da grupe budu potpuno dobre ili loše se drastično smanjuju. Tako je u jednom većem mestu skoro nemoguće imati sve dobre ili sve loše osobe. To je potpuno nemoguće u jednom narodu.

Primer ovome iz Qur'ana se može naći u pričama o uništenim narodima, kojima je uvek dolazio neki opominjač pre nego su uništeni. Dakle, postojala je makar jedna osoba koja se razlikovala od ogromne većine. Takođe u pričama o pozitivnim narodima nailazimo i na negativne osobe među njima, čak se i kaže da su, pored ćafira i mušrika, postojali munafici za koje ni Resulullah nije znao.

Nacionalizam je bolest koja zamračuje čula i um. Zbog pripadnosti nekoj naciji kritika pojedinaca u toj naciji postaje kritika prema sebi. Jedan od primera toga je rečen u 2:89, po kome su jevreji bili svesni da su među njima ćafiri, ali nisu znali šta da rade sa njima. Nisu znali zato što su im knjige bile konfuzne, zbog mnogih izmena u njima. Kada je došao Qur'an sa jasnom porukom da je Allah Cilj svega i da je naš zadatak da Ga prepoznajemo u Njegovoj manifestaciji, imenima, bilo je lako prepoznati sve ćafire, jer su to svi oni koji su se od toga zatvorili, oni koji smisao svog postojanja vide u nečemu drugom. Umesto prihvatanja tog rešenja, mnogi jevreji su se zatvorili od Allaha i Njegove Upute, postali su i sami ćafiri, jer nisu mogli da prihvate da im Uputa dolazi preko nekoga ko nije od njih i sa njima, nisu mogli da prihvate da se Allah obraća nekom drugom.

Qur'an je veliko iskušenje za ljude i zbog toga čini da se neki njime upute, a neki se prepuste zabludama. Pripadnost nekoj naciji treba da nam služi za upoznavanje sa onim što se toj naciji dešavalo i dešava, a nikako da se nacija stavi kao cilj i zadovoljenje.

***بِئْسَمَا اشْتَرَوْا بِهِ أَنفُسَهُمْ أَن يَكْفُرُوا بِمَا أَنزَلَ اللَّهُ بَغْيًا أَن يُنَزِّلَ اللَّهُ مِن فَضْلِهِ عَلَىٰ مَن يَشَاءُ مِنْ عِبَادِهِ فَبَاءُوا بِغَضَبٍ عَلَىٰ غَضَبٍ وَلِلْكَافِرِينَ عَذَابٌ مُّهِينٌ	- 90 -	Jadno je čime su se prodali: da se zatvore u vezi onog što je spustio Allah nezadovoljni što spušta Allah iz Svoje dobrote kome je hteo od svojih poslušnika. Pa su navukli ljutnju na ljutnju, a za ćafire je kazna poniženje.***

***وَإِذَا قِيلَ لَهُمْ آمِنُوا بِمَا أَنزَلَ اللَّهُ قَالُوا نُؤْمِنُ بِمَا أُنزِلَ عَلَيْنَا وَيَكْفُرُونَ بِمَا وَرَاءَهُ وَهُوَ الْحَقُّ مُصَدِّقًا لِّمَا مَعَهُمْ قُلْ فَلِمَ تَقْتُلُونَ أَنبِيَاءَ اللَّهِ مِن قَبْلُ إِن كُنتُم مُّؤْمِنِينَ	- 91 -	A nakon što im je rečeno: "Verujte u ono što je spustio Allah", rekoše: "Verujemo u ono što je spustio na nas" i ograđuju se u vezi onog nakon toga, a to je istina, ispravljač za ono uz njih. Reci: "Pa, zašto ste napuštali Allahove vesnike ranije, ako ste ostali poverljivi?"***

***وَلَقَدْ جَاءَكُم مُّوسَىٰ بِالْبَيِّنَاتِ ثُمَّ اتَّخَذْتُمُ الْعِجْلَ مِن بَعْدِهِ وَأَنتُمْ ظَالِمُونَ	- 92 -	A počelo je kad im je došao Musa sa Objašnjenjima, odmah uzeste korpus nakon toga, i vi ste (od tada) zalimi.***

### Beyyina
Pojam beyyina بَيِّنَة u jednini i beyyinaat بَيِّنَات u množini dolazi od korena koji označava nešto što stoji između dve stvari i ujedno im čini vezu, zajedničko je za njih. Iako se rečca beyne بَيْنَ prevodi kao između, treba znati da to ne označava pregradu između dve stvari, niti znači da su dve stvari zajedno, već da su obe stvari povezane na ono na šta ukazuje beyne; dokaz tome je i u dvostrukom korišćenju npr. kao između nas i između vas, npr. u 3:64 kada se Pismoznanci pozivaju na Reč (Tvrdnju) istu između nas i između vas. Ovo ne znači da postoje dve takve reči, jedna za nas i jedna za vas, već da su obe strane povezane za istu Reč koja se nalazi kao veza između njih.

Od ovog korena ima preko 500 izraza, a pridev u ženskom obliku beyyina se koristi 71 put. Pošto je pridev i u ženskom rodu on jasno ukazuje na stvari (ne ljude) koji se nalaze između ljudi ili stvari koji su tom stvari povezani. Beyyina se mahom javlja kao deo logičkog zaključivanja i predstavlja informaciju (premisu) koja služi da druge informacije dovede u vezu, te se uglavnom može prevesti kao poveznica ili kao objašnjenje. Beyyina tako čini da informacije koje su stajale zasebno budu jasnije, da se dovedu u zajednički kontekst, te se od istog korena pojam mubiin مُبِين koristi da označi ono što je na taj način povezano, objašnjeno, konkretno: mubiin predstavlja nešto razjašnjeno, jasno.

Jezik Qur'ana je označen kao mubiin, pa trebamo shvatiti da za sve u jeziku Qur'ana u samom Qur'anu postoje poveznice, stvari koje mogu da objasne, učine jasnim bilo šta u njemu. Ipak zbog našeg žurenja, malog interesovanja i nedovoljne pažnje ljudi veoma teško pronalaze poveznice unutar samog Qur'ana. Slično je bilo i sa drugim Objavama, što je i rečeno već u prvim korišćenjima pojma beyyina u vezi Musaa i `Isaa. Možda je primer `Isaa dobar za još bliže shvatiti ove pojmove, ako se prisetimo da je on držao nadahnute govore (Evanđelje, Indžiil) koje slušaoci nisu shvatali dok im ne bi dao objašnjenja, poveznice kojima bi povezali ono što im se kazuje. Jedino pomoću beyyinaat su takvi govori postajali ljudima jasni, jer za njih nije postojao drugi način da ih shvate.

Još jednom, prednost Qur'ana je što je on sam na jeziku koji je mubiin, te nije potrebno ništa spolja, nikakvo objašnjenje van samog Qur'ana. Međutim, ljudi vole brzo i lako, te se neće potruditi čak ni da poslušaju, već će radije uzeti neke skripte, što kraće verzije toga na šta se pozivaju da čuju, bez obzira na to koliko su te skripte ispravne i koliki je njihov autoritet. Te skripte su zlatna telad, korpusi pisani od ljudi, govor u kome se ne oglašava Allah, već ljudi.

Ovi korpusi, što su kod muslimana hadisi i razne druge knjige, su suhoparni i potrebno im je nešto da ih podmaže, a to nešto je kufr koji se javlja u ljudima, kada se zatvore od Allaha i Njegove upute i priljube se za zlatnu telad. To se desilo i većini jevreja i većini hrišćana, ali i većini muslimana. Ograđivanjem od Upute su natopili zlatnu telad i oni su postali poslušnici ljudima, mrtvim ljudima. U 2:93 vidimo jednu čudnu izjavu za ćafire, kada Allah kaže da je jadno njihovo verovanje, ako i dalje veruju. Ovde možemo da vidimo da je ćafir svako ko se u bilo čemu ogradi od Allaha, pa čak i kada u istoj osobi i dalje postoji iman (verovanje, poverenje) u Allaha.

Lekcije prevashodno jevrejima, ali i hrišćanima, njima trebaju da služe kao napomena na njihovu historiju, ali iste lekcije trebaju da su muslimanima upozorenja da se isto može desiti. Na žalost, desilo se isto, čak i gore. Gore zbog toga što mi i dalje u Qur'anu imamo sve potrebne beyyinaat, ali ih uglavnom ni ne tražimo, niti nas zanimaju. Muslimani su, kao i oni od pre, uzeli zlatno tele, kukavičje jaje od Allahovih neprijatelja.

***وَإِذْ أَخَذْنَا مِيثَاقَكُمْ وَرَفَعْنَا فَوْقَكُمُ الطُّورَ خُذُوا مَا آتَيْنَاكُم بِقُوَّةٍ وَاسْمَعُوا قَالُوا سَمِعْنَا وَعَصَيْنَا وَأُشْرِبُوا فِي قُلُوبِهِمُ الْعِجْلَ بِكُفْرِهِمْ قُلْ بِئْسَمَا يَأْمُرُكُم بِهِ إِيمَانُكُمْ إِن كُنتُم مُّؤْمِنِينَ	- 93 -	I kad uzesmo vaš zavet i podigosmo iznad vas zaokružen dogovor: "Uzmite šta smo vam dali snažno i čujte!" Rekoše: "Čusmo i ne poslušasmo!" I pomeša se u njihovim umovima korpus sa njihovim kufrom. Reci: "Jadno je čime vas upošljava vaše verovanje, ako ste ostali vernici."***