---
layout: post
title:  "Strana 4, deo 1 (ajeti 2:17-20, el-beqara سورة البقرة)"
categories: [ Qur'an ]
image: uploads/posts/sura-el-bekare-arapski.png
author: aladin
---

مَثَلُهُمْ كَمَثَلِ الَّذِي اسْتَوْقَدَ نَارًا فَلَمَّا أَضَاءَتْ مَا حَوْلَهُ ذَهَبَ اللَّهُ بِنُورِهِمْ وَتَرَكَهُمْ فِي ظُلُمَاتٍ لَّا يُبْصِرُونَ	- 17 -	Njihov primer je kao primer onoga ko potpali vatru, pa kada je obasjala ono što je oko njih, oduzeo im je Allah njihovu svetlost i ostavio ih u tminama - ne vide.

### Zulm i zulumat
Čitav koren Z-l-m ظ ل م je suprotnost pojmu nuur نُور, kako se može videti i u prvom pominjanju ovih pojmova u 2:17. Nuur označava svetlost, odnosno bilo šta što se prostire u svim pravcima od svog centra (radijalno prostiranje); slično, potencijal naar نَار označava nešto što se može širiti u svim pravcima, što može zahvatiti ono oko sebe, te uglavnom označava vatru.

Dakle, koren Z-l-m ukazuje na odsustvo svetlosti, pa ako se radi o fizičkom svetlu onda reči od ovog korena govore o tami, što je evidentno u pojmu zulumaat ظُلُمَٰت, koji znači tmine. Ako se pak govori o mentalnom i duhovnom svetlu onda pojmovi od ovog korena govore o neprosvećenosti i nadalje o primitivizmu u delima osobe koja je neprosvećena. Zato većina ovih pojmova ukazuje upravo na primitivizam, a koji se ogleda kao nasilje, sirovost, nepravda, činjenje zla, itd.

U našem jeziku se koristi pojam zulumćar, koji odgovara participu Zaalim ظَالِم iz jezika Qur'ana, i kojim se opisuju ovakve primitivne osobe. U mom narodu se koristi i pasiv mazlum (maZluum مَظْلُوم) da se njime ukaže na osobe koje nemaju svesti, i koristi se za decu ili mentalno ograničene osobe, koje u svom stanju ne mogu biti prosvećene.

Sve od prvog pominjanja ovi pojmovi se neretko koriste i u prenesenom smislu, čak i kada govore o konkretnim pojavama, pa je dobro ostavljati ih neprevedene da bi onaj ko čita mogao uvideti da se tu radi o nekom obliku zulma. Nikako ne treba gubiti iz vida to da se govori o tami u ljudima, bilo da su to ljudski umovi ili karakter.

U Qur'anu se ne koristi pridev od ovog korena, što bi bilo Zaliim, što ukazuje na to da nijedan čovek ne može biti u stalnom mraku, te ovo ne može biti njegova trajna osobina (pridev). Umesto toga, koristi se particip Zaalim i drugi pojmovi da se njima ukaže na tmine u ljudima u konkretnim situacijama. Iako se ne koristi pridev, koristi se komparativ aZlemu أَظْلَمُ, da se 16 puta retorički pita "Ko je aZlemu od onog ko...?" وَمَنْ أَظْلَمُ مِمَّنْ, čime se u tim situacijama govori o najvećem obliku pomračenosti u ljudima.

صُمٌّ بُكْمٌ عُمْيٌ فَهُمْ لَا يَرْجِعُونَ	- 18 -	Gluhi, nemi, slepi, te se oni ne vraćaju.

أَوْ كَصَيِّبٍ مِّنَ السَّمَاءِ فِيهِ ظُلُمَاتٌ وَرَعْدٌ وَبَرْقٌ يَجْعَلُونَ أَصَابِعَهُمْ فِي آذَانِهِم مِّنَ الصَّوَاعِقِ حَذَرَ الْمَوْتِ وَاللَّهُ مُحِيطٌ بِالْكَافِرِينَ	- 19 -	Ili kao olujni oblak sa Neba: u njemu su tmine i grmljavina i munje. Stavljaju svoje prsti u svoje uši od udara gromova, plašeći se smrti, a Allah je na kraju u vezi ćafira.

### muHiit
Iako se particip muHiiT مُحِيط koristi u vezi Allaha (osim jednom), nije označen kao Njegovo ime. Ovaj particip se shvata kao Onaj ko obuhvata ili Sveobuhvatni, što je neispravno shvatanje, onako kako se shvata. Neispravno je u tome kako se posmatra na taj pojam.

Sam pojam dolazi od korena Ha-waw-Ta ح و ط, koji označavaju kretanje i okvir, obruč, tor, te tako govori o nečemu što predstavlja krug i može opisati bilo šta što se nalazi unutar nekakvog kruga. Međutim, u formi IV, u kojoj je particip muHiiT, se ne radi o čitavom krugu, već samo o kružnici, tj. liniji koja ograničava oblast kruga. Zato je shvatanje Onaj ko obuhvata (nešto ili sve) neprecizno, ako ono uključuju i prostor unutar granice.

Naš pojam hvat potiče od ovog korena, kao i izvedenice, poput obuhvatiti, hvatati, uhvatiti, zahvatiti, i dr. I ovi naši pojmovi opisuju nešto što je oko nečega, a ne unutar njega, tj. opisuju kružnicu, a ne krug (ono što je unutar kružnice).

Ako pogledamo u odnos kružnice i kruga shvatićemo da je kružnica kraj kruga u odnosu na njegov centar, te zato ovaj particip predstavlja samu kružnicu, odnosno nešto što se nalazi na samom kraju u vezi nečega. Iz toga razloga se mahom koristi sa predlogom bi-, koji tada znači, u vezi (obuhvaćenog). Tako se, recimo, u 3:120 kaže innAllahe bi-maa ya'meluune muHiiT إِنَّ اللَّهَ بِمَا يَعْمَلُونَ مُحِيطٌ, što bi značilo da se Allah nalazi na kraju u odnosu na ono što radimo, tj. šta god da radimo na kraju ćemo se susresti sa Njegovim Sudom. To je jasno i u 11:84 u kome se pominje yewm muHiiT, tj. Dan koji dolazi na kraju. Dva puta, u 2:19 i 85:20, se koristi u vezu ćafira, pa se njime kaže da je Allah za ćafire na kraju, tj. da će oni bilo šta uzeti u razmatranje pre nego išta od Allaha, jer su se oni od Njega ogradili, zbog čega su ćafiri.

Dakle, pojmovi od ovog korena, kao i pojmovi u našem jeziku, opisuju obuhvatanje, ali se odnose na granicu (kružnicu), a ne na unutrašnjost te granice. Iz svih ovih pominjanja se može shvatiti zašto se muHiiT ne uzima kao Njegovo ime, iako bi se čitav izraz kao innAllahe bi-maa ya'meluune muHiiT trebali uzeti kao Njegovo ime, jer daju neko objašnjenje u vezi Njega i nas.


يَكَادُ الْبَرْقُ يَخْطَفُ أَبْصَارَهُمْ كُلَّمَا أَضَاءَ لَهُم مَّشَوْا فِيهِ وَإِذَا أَظْلَمَ عَلَيْهِمْ قَامُوا وَلَوْ شَاءَ اللَّهُ لَذَهَبَ بِسَمْعِهِمْ وَأَبْصَارِهِمْ إِنَّ اللَّهَ عَلَىٰ كُلِّ شَيْءٍ قَدِيرٌ	- 20 -	Hoće munja da im odnese vid. Kad god im obasja krenuše u njoj, a nakon što zatamni nad njima stadoše. A da je želeo Allah oduzeo bi im njihov sluh i vid njihov. Allah je takođe nad svakom stvari sposoban.

#### ajeti 2:17-20
Dva primera onih koji kažu da veruju a nisu vernici su data kao primeri sa svetlošću, što ukazuje na to da Allah Svojom svetlošću u Qur'anu osvetljava, razjašnjava stvari nama.

U prvom primeru se govori o razjašnjenju ljudima u vezi njih i onog oko njih, o pokazivanju stvari kakvim jesu, u mrklom mraku, slabom svetlošću vatre, dovoljnom da se prepozna šta je šta. Ljudi su videli obrise i senke svetlošću koja se koleba, nisu videli jasno stvari i videli su ih na kratko, jer se vatra ugasila. Ovo je stanje mnogih koji tek priđu Qur'anu i budu zadivljeni što konačno išta vide u gustom mraku. To ih drži sve dok vatra ne obasja njih, dok sebe ne vide, po prvi put osvetljene. Tada nestaje svetlosti i oni ostaju u mraku, jer njima nije cilj da budu viđeni, već da vide druge. Oni ostaju gluhi, nemi i slepi i više se ne vraćaju svetlosti, jer ih je strah od viđenja sebe.

Pored ćafira, koji su se potpuno ogradili od Qur'ana, ovo su ljudi koje Qur'an odbija. Prvu grupu zato što vide nešto o sebi, što se prepoznaju u onome što Qur'an kazuje, te radije ostaju bez svetlosti, nego da budu viđeni. Smatraju da im je svetlost neprijatelj i da ih otkriva njima i svetu.

Druga grupa ljudi su oni koji shvate da Qur'an govori o mnogo čemu što ne znaju, jer žive u tminama. Nepoznato kod mnogih ljudi budi strah i mnogi ljudi se plaše mraka, tačnije onog što bi moglo biti u mraku kada bi se osvetlio. Tek kad neki bljesak na blic osvetli oni pođu, ali čim ostanu u mraku opet stanu zbog svog straha. Oni neće sami potražiti svetlost koja će im osvetliti sve oko njih i koja će im stalno pokazivati. Da im Allah oduzme sluh nestalo bi straha kod njih, a da im oduzme vid ostali bi konstantno u mraku. Oblak koji se pominje odgovara kumulonimbusu.