---
layout: post
title:  "Ko je Allah?"
author: aladin
categories: [ Pojmovi, Terms ]
image: uploads/posts/ko-je-allah.jpg
---
Allah ٱللَّه se koristi oko 2700 puta u Qur'anu i samo iz toga treba biti jasno da je smisao Qur'ana da nas upozna sa Allahom, da bi o Njemu naučili. Znanje o Njemu vodi ispravnom imenovanju Njega. Smatra se da dolazi od ilaah إِلَٰه čemu je dodat određeni član el-, tj. da je to el-ilaah. Pošto se ilaah u naš jezik prevodi kao bog, a u drugim jezicima odgovarajućom rečju, onda se i Allah prevodi kao Bog. Iako je ovo mišljenje svih učenjaka koji su mi poznati, ono je netačno mnogostruko.

Prvo, hemze sa elifom (u čitanju glas i) na početku ilaah se ne gubi dodavanjem određenog člana el-, a primera u Qur'anu za to je dosta, recimo u pojmu el-ibil الْإِبِل koji se dva puta koristi. Druga, bitna netačnost je što se pojam aalihet آلِهَة smatra množinom od ilaah, pa je očito da bi tada moralo doći od korena elif-lam-ha, koji bi bio suprotan korenu od koga je Allah. Ovakva verovanja verovatno potiču od pesnika i pagana među Arapima, koji su obožavali ženska božanstva, među kojima i el-laat اللات, koja se pominje u Qur'anu. Još Herodot je pisao o tome da je to zapravo grčko božanstvo, koje su Arapi zvali prvo el-ilaat, a onda samo el-laat, pri čemu je glas H postao žensko T. Iako je tačno da se el-laat i još dve "boginje" (el-'uzza i menat) javljaju i u grčkoj mitologiji i da su povezane, ipak nastanak imena od ilaat, tj. ilaah, je nagađanje, pogotovu zbog postojanja semitskih "boginja" imenovanih kao Elat i Allatu, ali kao "žene božanstva" El. Ovo takođe negira izjednačavanje nekih Allaha sa El.

Bitnost rečenog je u tome da se shvati da Allah kao pojam nije nastao nekim incidentom u kome su Arapi izostavljali i dodavali glasove, već je Allah ono što je On izabrao za Sebe, jer npr. kaže "On je Allah", dok se u 5:72 navode reči nekih ćafira koji kažu "Allah je el-Mesih, sin Merjeme". Ovde je dalje došlo do logičke greške (čak i da je druga izjava tačna, a nije), gde se zapravo kaže da je A = B i B = C, pa se zaključuje da je A = C, slično kao kada bi rekli "čovek je visok" i "visoka je žirafa" i zaključili da je žirafa čovek. Problem je što se jednako = uzima za identično ≡, a nama bi trebao biti cilj upravo da identifikujemo Allaha, a to možemo postići samo ako bi uspeli da sve što je On kazao o Sebi u Qur'anu shvatimo u potpunosti, i tada bi Ga videli onako kako On želi da nam se pokaže.

Dok smo učenici Njegovi On je za nas Allah ili erRahman ili Ga možemo zvati drugim Imenom koje spoznamo. Ovo bi nam takođe trebalo reći da je najlakše shvatiti Allah i erRahman od svih imena, ali je očito da je i ovo preteško, jer ljudi ne žele saznati od Njega, već za znanje idu ljudima.

Očito je da Allah kao pojam dolazi od korena l-h, koji se prepoznaje kao l-h-w. Ovaj koren označava privlačnost, koja se manifestuje kao nešto zabavno, zanimljivo ili ako je privlačnost od nečega, onda predstavlja odvlačenje, distrakciju i slično. Pošto je pojam Allah potencijal (iskazuje mogućnost) sa određenim članom, mogli bi ga shvatiti kao Onaj ko može sve da privuče ili Onaj ko može svakog da zanima. Sama upotreba potencijala govori o Njegovoj moći, da može, ali i o slobodnom izboru koji je ostavljen nama ljudima da biramo da li će do toga i doći. Qur'an je jedan od načina kako On može privući nas Sebi, ali su mnogi ljudi odvučeni drugim ljudima i drugim stvarima koje ih zabavljaju i zanimaju.

Pojam ilaah može nastati od istog korena, kao glagolska imenica u formi IV, a može nastati i od suprotnog korena elif-lam-ha, kao glagolska imenica u formi III. U slučaju da je od suprotnog korena onda se može povezati sa participom u broju aalihet. Ovaj particip, smatram, se javlja u mnogima jezicima u pojmu "elita". Oni su zapravo ljudi koji su drugim ljudima "bogovi", u smislu da ih odvlače od Allaha, upravo kako se predlog 'an (od) koristi sa pojmovima od korena lam-ha, od čega je i pojam Allah. Dakle, ako se ilaah koristi u Qur'anu da označi nekog ili nešto što odvlači od Allaha onda je od suprotnog korena, a ako govori o Allahu ili nekoj stvari kojom se ljudi privlače Allahu, onda je u formi IV od istog korena kao i pojam Allah.

Ovde je veoma bitno shvatiti da su "elita" svi oni koji na bilo koji način odvlače od Allaha i privlače sebi, a možemo ih jasno identifikovati u mnogim "učenjacima" koji pozivaju sebi. Iako mnogi možda smatraju da čine dobro i da pozivaju Allahu, lako je videti da su u zabludi, kao i oni koji ih slede. Mi nismo Cilj, već Allah. U 5:116 se pita 'Isa (Isus) da li je rekao ljudima "Uzmite me i moju majku za dva ilaaha, mimo Allaha".

<em>**Smatram da je Allah prvo Sebi dao privlačnost, kojom može privući sve ljude i da je to osnovno Ime, tj. osnov naše povezanosti sa Njim - privlačnost. Ona se ne ogleda samo u jednoj stvari, već se nalazi u svakom Njegovom Imenu, tako da nas On može privući na nama različite načine. Kako neki kažu "Čudni su putevi Gospodnji". Kada nas privuče dolazi do povezanosti (Salaat) sa Njim, koji treba održavati i učvršćivati, za šta je Qur'an veoma dobro sredstvo - uže od Njega.**</em>