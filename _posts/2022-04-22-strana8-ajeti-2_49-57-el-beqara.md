---
layout: post
title:  "Strana 8 (ajeti 2:49-57, el-beqara سورة البقرة)"
categories: [ Qur'an ]
image: uploads/posts/sura-el-bekare-arapski.png
author: aladin
---

وَإِذْ نَجَّيْنَاكُم مِّنْ آلِ فِرْعَوْنَ يَسُومُونَكُمْ سُوءَ الْعَذَابِ يُذَبِّحُونَ أَبْنَاءَكُمْ وَيَسْتَحْيُونَ نِسَاءَكُمْ وَفِي ذَٰلِكُم بَلَاءٌ مِّن رَّبِّكُمْ عَظِيمٌ	- 49 -	I kad vas odvratismo od sledbenika faraona, ciljaju vas najstrašnijom mukom: odvode vam sinove i postiđuju vaše žene; a u tome vam je belaj (test) od vašeg Rabba `AZiima.

### Belaj i fitna
Belaj (belaa' بَلَآء) i fitna فِتْنَة se obično shvataju kao test, a uz to da se fitna shvata i kao iskušenje ili razdor. Očito su reči od različitih korena, pa ne mogu imati isto značenje.

Fitna zapravo predstavlja odvraćanje, povlačenje, odbijanje, odbacivanje, zbog samog harfa ta ت koji se nalazi u njenom korenu i označava vraćanje. Može označavati i sukobljavanje u smislu odvraćanja jednih od drugih. Takođe može predstavljati i povlačenje u sebe, kao u 57:14, gde je rečeno fetentum enfusekum فَتَنْتُمْ أَنْفُسَكُمْ, što znači povukli ste se u sebe ili bukvalno povukli ste sebe.

Belaj predstavlja nečiji test. On može biti dvojak, jer se neko ili nešto može staviti u neko stanje, pa se proveriti šta će biti, ne znajući unapred šta se sve može zbiti, a o nekome ili nečemu se može imati mišljenje koje se testira, npr. može se proveriti da li je neko lopov tako što će se dovesti u situaciju da može da bude. Zato se koriste dva različita glagolska oblika u formi I i refleksivnoj formi VIII. Glagolom ibtelaa ٱبْتَلَىٰٓ u formi VIII se testira neko za stvari koje ispitivač unapred pretpostavlja. Testiranje ljudi ukazuje na našu slobodnu volju i da Allah ne zna šta će se dobiti testom, inače bi test bio batil (nefunkcionalan) i nekoristan. Naša slobodna volja dovodi do nepoznanica, koje Allah spoznaje trenutkom njihovog pojavljivanja, izlaska, iznošenja (gayb) i tek tada to postaje stvarnost (Haqq).

Od istog korena su i rečce bel بَلْ i belaa بَلَى, koje označavaju nešto sigurno, provereno, ustanovljeno. Particip baal بَال predstavlja stanje koje se promenilo, jer sam test zahteva promenu stanja.

Allahov test (belaj) je jedan od oblika čuda i Allahovih ajeta (neobičnosti). Tako se npr. u prvom pominjanju ovog pojma u 2:49 govori o tome da je faraon mučio Benu Isra'il, a da ih je Allah spasio takvog stanja. To spašavanje je bilo test za njih, da bi Allah proverio kako će se Njegovi odabranici ponašati u stanju slobode i izobilja. Testovi su nekada u negativnim i teškim stanjima, a nekada su u stanju dobra.

### Ime en-Nedžaat
Koren nun-džim-waw ن ج و se u našem jeziku javlja kao navođenje i nagovor, i to su upravo značenja ovog korena u Qur'anu. Takođe se koristi i u suprotnom smislu, da se neko navede ili nagovori da nešto ne uradi, što dalje vodi značenjima da se neko odvede ili spasi od neke loše situacije u kojoj se može naći.

Glagolska imenica nedžwaa نَجْوَىٰٓ se neprecizno shvata kao tajno dogovaranje, a ispravno shvatanje je nagovaranje (nekoga da nešto učini) ili navođenje. U formi III se koristi kao glagol naadžey نَٰجَيْ u 58:12 da se njime iskaže nagovor da se Resulullah zauzme za pojedince, da ih podrži u nekoj stvari. Ovi ajeti su potpuno pogrešno shvaćeni da rečeno u 58:10 se shvata kao da je tajno dogovaranje od šejtana, a onda dva ajeta kasnije da se Resulullah tajno dogovarao, što bi značilo da je radio šejtanske poslove; zbog toga mnogi tzv. učenjaci smatraju da je 58:12 derogiran (dokinut) narednim 58:13, jer niti su shvatili šta znače ovi pojmovi, niti su shvatili šta je uopšte rečeno u ovim ajetima. U 58. suri se pominje dosta pojmova od ovog korena, i sve ih je veoma lako shvatiti, a o čemu će biti komentara tamo gde se nalaze.

Forma II iskazuje navođenje ili nagovaranje od nečega, odnosno odvođenje nekog od problema koji mogu nastupiti, njegovo spasenje, odvraćanje. Ovo nije negacija osnovnog smisla, već je takođe nagovor, navođenje, ali koje osobu odvodi od nečega. Zato se i koristi predlog min (od).

U 40:41 se koristi Njegovo ime en-Nedžaat النَّجَاة, koje se potpuno pogrešno prevodi kao pojam sloboda. Prevodioci i komentatori Qur'ana nisu uspeli da primete da se ovaj pojam odnosi na Allaha, što je jasno iz reči Musaa, koji poziva ka Allahu, dok ga narod poziva ka Vatri. Zbog konteksta se treba shvatiti da je u ovom imenu Allah predstavljen kao Jedini koji može odgovoriti, odvratiti od Vatre. Zajedno sa prvim pominjanjem ovih pojmova u 2:49 možemo shvatiti da ih je On i spasio, ali davanjem saveta Musau, nagovora šta trebaju da urade da bi se spasili torture faraona.

U 12:42 se koristi potencijal naadž نَاج, koji se takođe pogrešno shvata, a značenje mu je onaj ko se može nagovoriti. Pojam nedžiyy نَجِيّ u 12:80 za braću Jusufa i u 19:52 za Allaha i Musaa se koristi za razgovor koji za posledicu ima nagovaranje, navođenje nekoga da nešto uradi, zbog čega i ima oblik kod koga je dodat sufiks -iyy.

Čitav koren u svim pojmovima opisuje razgovor sa ciljem da se neko navede da učini nešto ili da se odvrati da do nečega ne dođe. U ovim situacijama osoba kojoj se govori, koja se navodi ne bi isto znala da uradi. Ovi pojmovi vezani za Allaha ukazuju na Njegov raHmet (pomoć) i mi bi ih trebali prepoznavati u Qur'anu, Njegovom Govoru prema nama, posebno u imenu en-Nedžaat, sa nadom da će nas On nagovoriti na postupke koji nas neće slati ka Vatri.

### Glagol yesuumu
Glagol yesuumu يَسُومُ se koristi 4 puta u Qur'anu i svaki put u vezi Benu Isra'il. Ako pogledamo u 7:167 i glagol tusiimu تُسِيمُ koji se koristi samo u 16:10 možemo saznati da Allah namerno kažnjava Benu Isra'il, čime ih testira i navodi ih na Uputu, da bi ispunili Zavet prema Njemu. Sa drugim stvarima rečenim o njima možemo saznati da su se oni udaljili od Njegove Upute i da su sami prepravljali Upute i doveli do toga da ih knjige koje su imali teško mogu uputiti, zbog čega se ponovo pozivaju na Qur'an kao ispravljač za ono što imaju. Samo neki od njih se trude da koriguju svoje ponašanje.

I iz samog 2:49 je jasno da je tegoba koja ih je zadesila od faraona za njih belaj (test) od Allaha, nakon koje im je Allah ponudio spas, koji je trebao da im pokaže da Ga trebaju slušati. Ovo nije jedina muka i test kojima su bili podvrgnuti, već se to dešavalo sve do današnjih dana, i sigurno će im se ponovo dešavati, ako Allah smatra da ih tako treba upućivati na Sebe. Mi koji govorimo da sledimo Allahovu Poruku u Qur'anu trebamo znati da je razlog za mnoge muke i stradanja muslimana tokom historije istovetan: i muslimani su kršili i krše Zavet Allahu, ne sledeći Uputu i uzimajući ljude da ih upućuju, mimo Allaha.

Ovaj glagol, kao i čitav koren, označavaju nešto što se radi očigledno, vidno, sa namerom, ciljano. Potiče od istog korena s-m, od čega je pojam ime (ism), ali nosi značenje postupka kojim se neko, današnjim rečnikom, targetira, pravi se od njega meta.

Trebamo shvatiti da ih je Allah prepustio targetiranju zato što su se oni okrenuli od Njega, ali ih je kasnije spasio time što je udavio faraona i njegove sledbenike. Sa druge strane, trebamo shvatiti i zašto ih je faraon targetirao. Ako znamo da je faraon Akhanaten, koji je sebe doživljavao kao prosvetitelja, odmah može biti jasno da je on gledao na Benu Isra'il kao neprijatelje, jer su oni bili na najvećem stepenu nauke, samim tim što ih je Allah za to odabrao. Koja je to najužasnija muka kojom su bili podvrgnuti?

Prvo trebamo shvatiti glagol yesteHyii يَسْتَحْيِي koji se koristi 9 puta u Qur'anu, od toga 5 puta u ovom kontekstu. U drugačijem kontekstu se shvata kao biti postiđen i tako se treba shvatiti i ovde: da su žene od Benu Isra'il bile postiđivane od strane faraona. Pošto je ovo u kontekstu najužasnije muke možemo samo da zamislimo kako su faraonovi ljudi postupali prema tim ženama. Ovo ne mora značiti da su žene bile silovane, ali je postupano prema njima na način koji nije prikladan prema ženama. Mogli bi zamisliti slučajeve iz logora u kojima su nacisti držali jevreje i druge narode koje su targetirali. Očita je bila namera faraona, a ona je da postupkom prema porodicama natera muškarce Benu Isra'ila da mu se povinuju. Faraon je targetirao i njihove sinove, i taj postupak se shvata kao klanje. Treba se shvatiti da koliko god da je faraon i njegova vojska bila snažna i tiranska, masakr nad decom bi sigurno doveo do velike pobune.

Ispitujući detaljnije pasive glagola dhubiHa ذُبِحَ i yudhebbiHu يُذَبِّحُ zaključio sam da oni ne govore o klanju dece, već ukazuju na odvođenje, što opet ukazuje na to da su porodice Benu Isra'il bile razdvajane. Moguće je da je faraon koristio neki izgovor za to, kao npr. da ih je slao u neke škole gde bi učili znanja i veštine, ili da ih je dao na usvajanje kod svojih ljudi, čime se osiguravao da sprovede genocid nad Benu Isra'il, da ih uništi bez ubistava, tako da ne bi postojala naredna generacija. Ovi glagoli su veoma bitni, jer se nalaze u priči o kravi, po kojoj je sura Beqara dobila ime, kao i u priči o Ibrahimu i njegovom sinu, što će biti razmatrano na odgovarajućim mestima.

Mi imamo arhaizam zubah, koji koristimo kada se nešto iznenadno i silovito desi, npr. kada neko silno i iznenada upadne u sobu. Arapi takođe koriste ovaj pojam za iznenadnu smrt. Iz toga možemo zaključiti da su faraonove snage koristile silu (prepad) da sprovedu svoj plan odvođenje sinova Benu Isra'il, ali možemo da vidimo i zašto se ovaj pojam može koristiti za klanje i masakr.

Iz ovoga možemo shvatiti i to da se najverovatnije radilo o uzimanju sinova i udomljavanju kod drugih porodica, najviše zbog toga što se Allah pobrinuo da i faraon usvoji Musaa, nadahnjujući njegovu majku da ga pusti od sebe. Bitnost Allahovog plana ćemo videti kada naiđemo na tu priču. Kao primer iz novije historije može se navesti identično ponašanje nacista prema jevrejskoj deci i operacije Kindertransport kojom su se deca pokušala spasiti pre nego što bi ih se nacisti dočepali.

وَإِذْ فَرَقْنَا بِكُمُ الْبَحْرَ فَأَنجَيْنَاكُمْ وَأَغْرَقْنَا آلَ فِرْعَوْنَ وَأَنتُمْ تَنظُرُونَ	- 50 -	I kad poplavismo Nil zbog vas, pa vas odvratismo, a podavismo sledbenike faraona, dok vi motrite (šta će biti).

### Furqaan
Koren fa-ra-qaf ف ر ق označava grupisanje nečega na osnovu nekog kriterija. Sam kriterij po kome se grupiše se u Qur'anu zove furqaan فُرْقَان, što je i naziv 25. sure, ali i jedno od imena za Qur'an. Za samu grupu se koristi pridev feriiq فَرِيق, što označava deo neke celine, grupisan na osnovu nekog kriterija. Takođe, mala ovakva grupa se označava sa firqa فِرْقَة, dok se onaj koji grupiše izražava participom faariq فَارِق. Radnja glagola se iskazuje glagolskom imenicom ferq فَرْق.

Glagoli od ovog korena se u Qur'anu koriste u više glagolskih formi. U osnovnoj formi glagol označava grupisanje jednog objekta u smislu njegovog nagomilavanja ili pravljenje grupa unutar jednog objekta, pri čemu se to jasno iskazuje. Tako npr. u 5:25 Musa traži od Allaha, za sebe i brata, da učini grupisanje između njih i naroda grešnika, da jasno odvoji ljude na osnovu poslušnosti Njemu. Treba uočiti da Musa ne želi sam da se grupiše, odvoji, da ne bi pogrešio u tome, već traži to od Allaha, da On napravi podelu. U 9:56 se govori o ljudima koji se grupišu, stvarajući podele u društvu. U oba slučaja se radi o onome što danas zovemo separatizmom, a što bukvalno znači odvajanje. Iako nas stalno ubeđuju u jednakost među svim ljudima, ljudi jednostavno nisu isti, ni kao pojedinci ni kao grupe u koje se grupišu, ali je veoma bitan kriterij i razlog za podvajanje među ljudima. Razne grupe ljudi su pominjane kroz Qur'an, zavisno od kriterija po kome se grupisanje vrši.

U dva pominjanja glagol fereqa فَرَقَ se koristi za samo jedan objekat, pa se treba shvatiti da označava gomilanje tog objekta. U 17:106 se govori o Qur'anu u smislu da Qur'an nije došao odjednom i da nije mala knjiga kao neke knjige Biblije, već da je nagomilavan. Slično, u 2:50 se koristi uz imenicu el-baHr الْبَحْر, koja u Egiptu označava reku Nil, pa označava plavljenje Nila, pri čemu se vojska faraona udavila. Vodostaj Nila je bio i jeste veoma važan za čitav život Egipta, a razlike u njegovom nivou mogu da budu različite i više od 10 metara u veoma kratkom vremenu. Zbog toga su Egipćani izumeli naprave koje se zovu nilometri, kojima su merili nivo Nila, posebno u sezoni poplava.

U formi III glagol se koristi samo u 65:2 kada se govori o razvodu, odnosno grupisanju od nekoga (supruge). Glagol je u formi III, jer se ne govori samo o tome da se ljudi (muž i žena) grupišu jedno od drugog, već i sve ono što im je bilo zajedničko u braku se grupiše jedno od drugog.

Formama II i V se izražava uzrokovanje glagola, uz to da je forma V refleksivna, pa glagoli u ovim formama ukazuju na dovođenje do nekih podela, naravno na osnovu nekog kriterija. Ovi glagoli ukazuju na stvaranje kriterija na osnovu kog se vrši podela. Dobar primer ovome je u 4:150 u kome se govori o ljudima koji žele to da urade u vezi Allaha i Njegovih glasnika. Naravno da Allah i glasnici, kao ljudi i knjige, nisu isto, ali se ovde ne radi o bilo kakvim ljudima niti bilo kakvim knjigama, već ljudima i knjigama koji nose Njegovu Risalu. Sve dok ljudi ili knjige nose Njegov Govor ne mogu se odvojiti od Njega, jer su Njime nadahnuti. Kada ljudi rade po svojoj volji i kada se u knjigama ne nalazi išta od Njega tada dolazi argument koji je kriterij za odvajanje.

U formi V verovatno poznati primer je sa Užetom od Allaha u 3:103, čime nam se nalaže da se čvrsto i zajedno držimo Allahovog užeta i da se ne odvajamo. I u ovom slučaju postoje očite razlike među ljudima, ali je jedini kriterij u ovom slučaju to da li se neko drži Allahovog užeta ili ne, pa su svi ostali kriteriji nebitni i ne mogu služiti za podele. Međutim, ljudi su se izdelili na religije i svaka religija se izdelila na stotine i hiljade grupa po raznim kriterijima koje su sami stvorili. Kako smo videli i u 5:25, jedino poslušnost Njemu, pridržavanje za Njegovo uže je kriterij. Allahovo uže su Objave koje su od Njega došle, i držanjem za Uže mi imamo Vezu (Salaat) sa Njim. Gledanje u druge pre nego u sebe je ništa drugo nego ja sam bolji od njega.

وَإِذْ وَاعَدْنَا مُوسَىٰ أَرْبَعِينَ لَيْلَةً ثُمَّ اتَّخَذْتُمُ الْعِجْلَ مِن بَعْدِهِ وَأَنتُمْ ظَالِمُونَ	- 51 -	I kad uredismo sastanak s' Musaom od četrdeset noćiju, prvo uzeste korpus (bulu, knjigu) nakon toga, i biste zalimi.

### Zlatno tele
Priča o Zlatnom teletu postoji u Starom zavetu (Egzodus 32. deo), i u njoj se govori o tome da je Musa otišao od svog naroda da bi od Allaha dobio tzv. 10 Zapovedi, da je trebao da ostane 30, ali je ostao 40 dana. Tokom tih dana, kaže se u Starom zavetu, je Aaron (Harun), brat Mojsijev (Musaov), uzeo zlato od svog naroda, ubacio ga u vatru i napravio zlatno tele koje je proizvodilo zvuk kada vazduh prolazi kroz njega, i kazao je svom narodu da im je to bog. Oni su ga prihvatili, sve dok se Mojsije nije besan vratio i razbio ploče na kojima su Zapovedi bile zapisane i razljutio se na svog brata. Ovo je kratak prikaz te priče.

Kako se da videti, Qur'an je za prethodne Objave muSaddiq, što znači da dovodi do njihove istinitosti, ukazuje na ono što je ispravno u pričama koje su u prethodnim Objavama ispričane. Tako, kad god se neka priča ponovi u Qur'anu, to znači da Allah time ukazuje na istinu u vezi te priče. Ono što je svima koji prihvataju Qur'an odmah jasno u vezi neistinitosti priče u Starom zavetu je da to Zlatno tele nije izradio Harun, već osoba označena kao Samiriyy. Zbog toga, ako prihvatamo Qur'an kao Haqq (istinu) i muSaddiq (ispravljač), onda moramo shvatiti da sve što je rečeno u Starom zavetu u vezi ove priče može biti pogrešno. Bitno je shvatiti i to da se u Starom zavetu govori da je to tele proizvodilo zvuk, dok se u Qur'anu kaže da nije vraćalo govor.

Hajde prvo da vidimo šta je fantastično u toj priči. Govori se o tome da je bilo nekih 600.000 ljudi i da su se nalazili u pustinji Sinaja. Tog zlata, od kojih je navodno tele izliveno, je bilo mnogo, pa se trebamo zapitati da li je ono moglo da se istopi u vatri ili je za to trebalo prethodno napraviti ogromno postrojenje u kome bi uopšte bilo moguće izliti toliko zlato, a onda i osmisliti i napraviti kalup od nekog materijala u kome bi se zlato dovelo u taj fantastični oblik. Sve ovo je nemoguće i zbog činjenice da su se nalazili u pustinji i da su putovali i nosili samo najosnovnije potrepštine. Neki smatraju da je ovo samo poređenje sa tim da se narod prepustio ovosvetovnim stvarima, ne želeći da čeka Mojsijev povratak. Takva gledišta se zasnivaju na shvatanju da je čitava priča fantastična i nemoguća.

Od 11. veka mnogi vladari i Pape, od Vizantije do ostatka Evrope, su donosili dekrete koje su zvali Zlatni bik ili Zlatna bula. Pridev zlatna u ovom slučaju označava vrednost dekreta, jer je donet od strane najmoćnijeg svetovnog ili religijskog autoriteta u tim društvima, a ne znači da je dekret pisan zlatom, napisan na zlatu ili bilo šta slično. Niko danas ne smatra da su te Zlatne bule u Evropi bile bikovi izliveni od zlata, jer nam je ta historija znatno bliža i bolje sačuvana, ali događaji sa Musaom su preko 2000 godina daleko u prošlosti od prve Zlatne bule u Evropi, i nisu zapisani u vreme njihovog dešavanja niti prvom prigodnom prilikom, već su usmeno prenošeni hiljadama godina i prevođeni i prepisivani nebrojeno puta, dok nisu došli do nas u vidu fantastičnih priča. Ljudi su i sami u njih unosili ono što su mislili i osećali, a u svim tim događajima se može osetiti mržnja prema Mojsijevom bratu i sestri, Aaronu i Mirjam, porodici Amrama (`Imraan).

U Qur'anu se dva bitna pojma pominju u ovoj priči, a oni su `idžl عِجْل i džesed جَسَد. Ovi pojmovi se shvataju i prevode kao tele, odnosno telo, slika.

**Koren** `ayn-džim-lam ع ج ل označava nešto što se radi na brzinu, žurno, pa može da znači baš to ili nešto što se uradi pre nego što treba, što se preduhitri, kao i stanje nestrpljenja da se za nešto čeka određeno vreme. U svojih pet glagolskih oblika, kao i u imenicama, ovaj korena se shvata u smislu brzine, žurbe, osim u imenici `idžl, koja se uvek shvata kao tele, i određeno i neodređeno. U Qur'anu se ovaj pojam koristi 7 puta određeno kao el-`idžl الْعِجْل, a 3 puta neodređeno kao `idžl, ali se tada uvek koristi pridev.

**Pridev džesed** se javlja u 20:88 i odnosi se na priču o Musau, dok se ovaj pojam, pored priče o Musau, koristi u vezi Ibrahima i njegovih gostiju u 11:69 i 51:26, a pridevi su tada Haniidh حَنِيذ i semiin سَمِين. Sva pominjanja pojma el-`idžl su u vezi priče o Musau. Pridevi Haniidh i semiin iz priče o Ibrahimu se samo tu koriste, pa je veoma teško odrediti značenje pojma `idžl na osnovu njih. Smatram da Arapi koriste `idžl za tele samo iz razloga što se teleće meso priprema znatno brže, pa ga oni koriste ne samo za mladunče krave, već i za mladunčad drugih životinja, poput antilopa. Ne vidim nikakvu drugu vezu između teleta i korena `ayn-džim-lam. Što se prideva tiče, u Qur'anu se ne pominje zlatna boja, niti zlato u vezi ove priče.

Potencijal džesed, koji se javlja kao pridev za `idžl, znači telo, nešto telesno, materijalno. Ovaj pojam označava da nešto nije ni mentalno, ni duhovno, već da je materijalizovano. U svojim prevodima ću koristiti izraz korpus, od latinskog corpus, koje mi znamo u izrazu corpus delicti, što je materijalni dokaz da je neko počinio neko delo. Korpus takođe označava telo, a telo je skup više delova koji funkcionišu kao jedan. Tako mi možemo govoriti npr. o biračkom telu, geometrijskom telu, nebeskom telu, itd., zapravo o bilo kakvom materijalnom zasebnom objektu ili više njih koji deluju kao jedan.

Korpus takođe označava zbirku nekih ili nečijih napisanih dela, i smatram da se o tome govori u priči o Musau. Smatram da se govori o tome da je, u odsustvu Musaa od 40 dana, osoba Samiriyy na brzinu, zbog čega se koristi `idžl, napisao dela, bazirana na onome što je čuo od Musaa, i da je za to rekao Benu Isra'ilu da je od Allaha, ali je Musa zaboravio da im to kaže. Zbog toga su, misleći da čine ispravno, oni prihvatili to Zlatno tele, smatrajući da im je uputa od Allaha. Kao argument protiv njih je rečeno da im ne vraća govor (qawl), odnosno da u tome nema, kao u Qur'anu, imperativ Reci! (qul) niti Rekao je Allah... (qalAllahu).

Pored toga što je ova priča ispričana nekoliko puta u Qur'anu da bi se kazala istina u vezi iste priče iz Starog zaveta, muslimanima je ovo bilo upozorenje da se može pojaviti novi Samiriyy ili više njih, koji će slediti tragove Allahovog resula i sami napraviti svoje Zlatno tele i poturiti ga muslimanima u odsustvu Resulullaha. To se zapravo i desilo, kada su se nekih 200 godina nakon njega počele pojavljivati razne knjige koje su ljudi počeli da prihvataju kao uputu, do te mere da ih uzimaju ispred Qur'ana.

Ovo se dešavalo ne samo muslimanima, već i jevrejima sa Talmudom i drugim knjigama, kao i sa hrišćanima kroz čitav Novi zavet, posebno u vezi onog od Savla/Pavla, ali i brojnim knjigama u svim religijama koje ljudi uzimaju svetim. Qur'an treba da je osnova za sve, pa ako neko želi proučavati išta drugo treba ga proučavati u svetlu Qur'ana, kao konačne Upute ljudima.

Za nadati se da će nam biti oprošteno uzimanje raznih Zlatnih teladi da bi mogli da Mu budemo zahvalni, a zahvalnost ćemo iskazati samo tako što ćemo samo Njemu biti poslušni i otvoreni.

ثُمَّ عَفَوْنَا عَنكُم مِّن بَعْدِ ذَٰلِكَ لَعَلَّكُمْ تَشْكُرُونَ	- 52 -	Onda smo primili izvinjenje od vas nakon toga. To je da bi mogli da budete zahvalni.

وَإِذْ آتَيْنَا مُوسَى الْكِتَابَ وَالْفُرْقَانَ لَعَلَّكُمْ تَهْتَدُونَ	- 53 -	I kad dadosmo Musau Knjigu i Kriterij, da bi mogli da se uputite,

وَإِذْ قَالَ مُوسَىٰ لِقَوْمِهِ يَا قَوْمِ إِنَّكُمْ ظَلَمْتُمْ أَنفُسَكُم بِاتِّخَاذِكُمُ الْعِجْلَ فَتُوبُوا إِلَىٰ بَارِئِكُمْ فَاقْتُلُوا أَنفُسَكُمْ ذَٰلِكُمْ خَيْرٌ لَّكُمْ عِندَ بَارِئِكُمْ فَتَابَ عَلَيْكُمْ إِنَّهُ هُوَ التَّوَّابُ الرَّحِيمُ	- 54 -	i kad reče Musa svom narodu: "Takođe ste učinili zulm sebi uzimanjem korpusa, pa se vratite ka vašem Baari'u, i napustite svoje karaktere. To vam je bolje za vas u prisustvu vašeg Baari'a, pa se vratite na Njega. On je takođe etTewwaab erRahiim".

**el-Khaaliq el-Baari' el-MuSawwir**
Particip el-Baari' الْبَارِئُ se javlja samo u 59:24, a javlja se i dva puta u 2:54 kao baari'ukim (vaš Baari') بَارِئِكُمْ.

Međutim, ime el-Baari' se ne javlja samostalno, već kao deo imena el-Khaaliq el-Baari' el-MuSawwir الْخَالِقُ الْبَارِئُ الْمُصَوِّرُ. El-Khaaliq označava Ga kao Onog ko planira i sprovodi Svoj plan do perfekcije. Ovde dodatna imena el-Baari' i el-MuSawwir označavaju puštanje tog Plana, i njegovo sprovođenje, koje se ogleda u konačnom formiranju stvorenog na osnovu Plana. Samo el-Baari' znači puštanje, davanje slobode nekome, i pojmovi ovog korena se u Qur'anu koriste za oslobađanje nekog od optužbi, od obaveza, od zabrana i slično. Dakle, mogli bi shvatiti da se govori o oslabađanju od nekog tereta kojim je neko opterećen.

Zato se kao baari'ukum koristi za Benu Isra'il, koje je Allah oslobodio od tereta koje im je natovario faraon, oslobađanje od njegove tiranije.

U 98:6-7 se dva puta koristi pojam el-beriyya الْبَرِيَّة, da se njime ukaže na najgora i najbolja stvorenja. Ovo se ne odnosi na sva stvorenja, već samo na stvorenja kojima je data sloboda, odnosno slobodna volja - ljude.

Zbog svega treba shvatiti da se el-Khaaliq el-Baari' el-MuSawwir odnosi samo na ljude, i da u prvom redu označava planiranje i sprovođenje plana, zatim davanje slobodne volje ljudi i usavršavanje ljudi u konačnu formu. Ovaj poslednji deo se desio od Adema, kada su ljudi postali sposobni da Ga vide u Njegovim imenima, zbog čega se odmah nakon pominjanja imena govori upravo o Njegovim imenima, još jednom nam ukazujući na Njihovu bitnost.

Zato trebamo shvatiti da je naša slobodna volja ono što nam je dato od Allaha i što nas razlikuje od svih ostalih stvorenja. Bez nje nismo ljudi, jer ne možemo preći na sledeću fazu, a ona je naša konačna forma kada bivamo sposobni da Ga spoznamo preko Imena. Porobljeni ljudi nisu el-beriyya, te ne mogu donositi sopstvene odluke. Allah je oslobodio Benu Isra'il samo zato da Ga mogu spoznavati, biti Mu zahvalni tako što će učiti i slušati Ga.

Sloboda je veliki teret ljudima, jer dovodi ljude do raskrsnica, kada trebaju koristiti znanje i logiku i donositi odluke od kojih im zavisi život, i ovaj i naredni. Mnogi, uplašeni odustaju od svoje slobode i radije bivaju robovi i poslušnici drugim ljudima, umesto da budu Njemu poslušni. Ovakve ljude ne zanima spoznaja.

U vezi sa ovim treba spomenuti i latinski izraz Salvator Mundi (Spasilac Sveta), koji je uglavnom poznat po trenutno najskupljoj slici Leonarda da Vinčija. Ovaj izraz koriste hrišćani za Isusa, zbog nekoliko delova u Novom zavetu koji govore o njemu kao spasiocu i onom ko leči, oporavlja od bolesti. Upravo se za `Isaa dva puta koristi glagol tubri'u تُبْرِئُ, u značenju izlečiti, odnosno osloboditi bolesti, nedostatka. Treba shvatiti da je, Allahovom dozvolom, `Isa lečio (oslobađao nedostataka) ljude kako je navedeno, a o čemu će biti komentara. Pošto je poslat Benu Isra'ilu, treba shvatiti da on jeste Salvator, ali za konkretan narod i u konkretnom značenju.

Sve resule takođe treba shvatiti kao oslobodioce od tiranije i drugih devijacija u društvima. Zato treba razumeti da ljudi bez Allahove pomoći ne mogu spoznati da nemaju slobode. Samo nadahnuti ljudi od Njega i oni koji razmišljaju o Njegovoj Uputi mogu da razumeju slobodu i njen značaj za ljude, kao i sam smisao ljudskog postojanja.

وَإِذْ قُلْتُمْ يَا مُوسَىٰ لَن نُّؤْمِنَ لَكَ حَتَّىٰ نَرَى اللَّهَ جَهْرَةً فَأَخَذَتْكُمُ الصَّاعِقَةُ وَأَنتُمْ تَنظُرُونَ	- 55 -	I kad rekoste: "O Musa, nećemo ti verovati dok ne vidimo Allaha likom", te vas obuze jaka svetlost, a vi gledate (šta će biti).

### Iskustvo bliske smrti
Koren Sad-`ayn-qaf ص ع ق opisuje iznenadni kolaps, nesvesticu, ogroman strah usled neočekivanog dešavanja, i slična stanja, uključujući i iznenadnu smrt. Ono što uzrokuje ovakva stanja se opisuje participom u ženskom rodu Saa`iqa صَاعِقَة, što se uglavnom shvata kao grom. Međutim, ova reč se može koristiti i u prenesenom smislu, kao i mi kad kažemo grom iz vedra neba ili nešto slično. Ovim participom se mogu opisati i iznenadan i veoma jak zvuk, poput eksplozije, ali i veoma jaka i iznenadna svetlost, a što oboje poseduje grom. Množina ovog pojma je Sawaa`iq صَوَاعِق.

Pojam Sawaa`iq se u 13:13 koristi sa glagolom yuSiibu يُصِيبُ, od čega je poznat izraz musibet, za veliku nesreću koja nekoga pogodi. Međutim, u nekoliko ajeta se sa ovim participom koristi glagol ekhadhe أَخَذَ, koji znači uzeti, obuzeti, zgrabiti i slično, a od čega je i naš glagol uzeti. Glagol yuSiibu se može koristiti u vezi groma, kao što postoji kletva kod nas grom te ne pogodio, ali se grom ne može koristiti sa glagolom ekhadhe. Pošto se u 39:68 glagol Sa`iqa صَعِقَ očigledno koristi za onesvešćivanje koje ima smrtni ishod, smatram da i Saa`iqa sa glagolom ekhadhe govori o nekoj strašnoj pojavi koja uzrokuje gubitak svesti, čak i smrt. Primer tome je u 51:44 kada se govori o narodu Semud (Themuud). Pošto se govori o tome stanju dok ljudi gledaju, smatram da se radi o veoma jakoj svetlosti.

Zbog svega, smatram da se u ovim slučajevima govori o onome što se naziva iskustvo bliske smrti, a što je u opisima onih koji su to doživeli uvek propraćeno jakom svetlošću. Ovo je evidentno i zbog toga što su Benu Isra'il nakon ovog događaja podignuti nakon smrti. To ne znači da su bili potpuno mrtvi, već da su došli na samu granicu smrti.

Razlog zbog koga se ovo desilo Benu Isra'il je što su tražili da vide Allaha likom (čehretom, ar. džehra, džehret جَهْرَة). Allah im je to dopustio do granice da su bili blizu smrti i mogli su da vide samo jaku svetlost, koja im je uzrokovala gubitak svesti. Treba se podsetiti da je Allah Nuur (Svetlost) Nebesa i Zemlje. Slično se desilo i kad je Musa tražio da vidi Allaha, pa je izgubio svest, a što je opisano u 7:143 pojmom od istog korena.

Trebamo shvatiti da gledanje u Njega nama izaziva nesvesticu, dovodi do iskustva bliske smrti ili čak smrt. Jedino kako Ga možemo videti, makar u ovom delu života, je kroz Njegovu manifestaciju u Imenima. Za ovo je potrebno da imamo od Imena u sebi i da ih naš um shvati što bolje. Kako se naše shvatanje penje Nebesima, tako smo Mu bliži i jasnije Ga vidimo. Krajnja tačka sa koje se može gledati je sidret-ul-muntehaa سِدْرَةُ الْمُنْتَهَىٰ. Ovo sve ne znači da se On nalazi na bilo kakvom mestu do koga se dolazi penjanjem u vis, već je kao kad posmatramo nešto kroz mikroskop, što je veoma blizu, ali ga ne vidimo - mi se ne približavamo fizički, već se naša sposobnost viđenja primiče; putovanje ka Allahu je mentalno i duhovno, ne fizičko, zbog čega nam materijalne oči smetaju i uzrokuju pomračenje svesti. Samo ruuH od Njega nam omogućava da Ga vidimo onoliko koliko smo sposobni, bez ugrožavanja svoje materijalne egzistencije.

ثُمَّ بَعَثْنَاكُم مِّن بَعْدِ مَوْتِكُمْ لَعَلَّكُمْ تَشْكُرُونَ	- 56 -	Odmah smo vas podigli nakon vaše smrti, da bi mogli da zahvaljujete.

وَظَلَّلْنَا عَلَيْكُمُ الْغَمَامَ وَأَنزَلْنَا عَلَيْكُمُ الْمَنَّ وَالسَّلْوَىٰ كُلُوا مِن طَيِّبَاتِ مَا رَزَقْنَاكُمْ وَمَا ظَلَمُونَا وَلَـٰكِن كَانُوا أَنفُسَهُمْ يَظْلِمُونَ	- 57 -	I zasenčismo nad vama oblak i poslasmo na vas manu i prepelice: "Jedite od dostupnog što smo vas opskrbili", a nisu Nama zulm učinili, već su se desili da sebi čine zulm.

### Ognjeni oblak, mana i prepelice
Većina rečenog u suri Beqara o Benu Isra'il se odnosi na Knjigu Brojeva i Knjigu Izlaska (Egzodus) iz Starog zaveta. Poređenjem onog rečenog u Qur'anu, u suri Beqara i ostalim surama, sa onim iz ovih knjiga Starog zaveta može se primetiti da su događaji drugačije poredani, da se u Starom zavetu nalazi dosta fantastičnih priča i da se, skoro uvek, ubacuje nešto protiv Aarona, Mirjam i Jošue, pa čak i protiv Mojsija, i da se uvek ljudi koji su nešto pogrešili pokušavaju opravdati i staviti na pozitivnu stranu, a krivica se pokušava prebaciti na Mojsija i njegovu porodicu. Recimo, u Egzodusu se govori o tome da je Mojsije imao 80, a Aaron 83 godine kad su došli kod faraona, a da je Mojsija usvojila faraonova kći kada se on rodio: po tome bi faraon imao najmanje 110 godina kada je sa vojskom jurio za Mojsijem i narodom. Takođe, dok je Mojsije bio u Medjenu kaže se da je kralj u Egiptu umro. Očigledno je da iako su postojali autentični zapisi o svim tim događajima oni su vremenom izmenjeni, u njih je dodavano i izbacivano je iz njih; iako je verovatnije da su priče prenošene vekovima usmeno dok ih neki sveštenici nisu zapisali. Sveštenička upletenost se vidi i u brojnim ceremonijama koje nemaju nikakve logike i koje služe sveštenstvu da dođe do materijalnih dobara.

Kako god, u Qur'anu se pominje da im je Allah zasenčio oblak, koji se u Starom zavetu naziva ognjenim, i dao im je manu i prepelice. Za manu ne postoji nikakvo jasno objašnjenje u Starom zavetu, već se predstavlja kao zamena za hleb, koga su u Egiptu jeli u izobilju. Prepeličje meso je zamena za meso goveda koje su u Egiptu jeli. Nalazili su se u pustinji, gde skoro ništa ne uspeva, osim u malim područjima, ali mana koja im je data je sigurno bila neka ukusna i retka hrana, sa kojom se ranije nisu susreli. Mišljenja sam da su to tartufi, koji se i danas uspešno nalaze na Sinaju.

Što se oblaka tiče smatram da je on simbol za zaštitu i pomoć koju im je Allah dao u tim sirovim životnim uslovima. Čak, ova reč ne mora ni da znači oblak, već može značiti da je Allah pokrio nad njima svaki oblik patnje zbog putovanja na koje ih je poslao, zaštitio ih da ih nikakva patnja ne pogodi. Između ostalog, dao im je manu i prepelice, da ne umru od gladi.

U Starom zavetu se može shvatiti da su Benu Isra'il bili mučeni toliko da su mnogi želeli da se nikada nisu oslobodili faraona. Mnoge je Yahwe ubio za najmanje sitnice. Međutim, Qur'an pripoveda suprotno, govori o tome da su Benu Isra'il bili zaštićeni svega, ali da su opet, čak i nakon svedočenja čudima, bili nezadovoljni. I takvom hranom su bili nezadovoljni, pa su tražili povrće koje su jeli u Egiptu da imaju u sred pustinje, na šta im je Musa rekao da menjanju ono što je bolje lošijim, i rekao im da mogu da se vrate u Egipat, jer očito to ne uspeva u pustinji. I iz ovoga se može videti da je mana bolja hrana od svog povrća, a jedino što znam kao takvo su tartufi.

Što se Egipta tiče, on je počeo da propada nakon Egzodusa, i da gubi svoj značaj u svetu. Ljudi su se neko vreme držali na nivou, jer su shvatili zlo onoga što je faraon činio i potpuno uništili sve što je on izgradio. Do vremena Herodota i hijeroglifi su zaboravljeni i jezik starog Egipta, a njihova kultura se promenila pod uticajem stranaca.

### Tayyibaat
Iz pojma Tayyibaat طَيِّبَٰت se mogu naučiti neke stvari o jeziku Qur'ana, a njegovim shvatanjem možemo bolje sagledati ono što nas okružuje. Upravo početni harf korena ove reči Tay označava okruživanje, kretanje u okviru nekih granica; drugi harf ba označava razlog ili način kojim se to postiže. Možemo shvatiti da se ovim pojmom govori o nečemu što nam je blizu, na dohvat ruke, unutar naših mogućnosti, što odgovara našoj prirodi, što je zdravo i dobro po nas. Iako se ovaj pojam prevodi i shvata kao dobro, nekad i zdravo kad je u vezi hrane, ostala značenja se zanemaruju.

Pojam je po formi pridev u ženskoj množini i može po svojoj formi ukazati na različite stvari. Prvo, može ukazati na ženske osobe čije ponašanje je u skladu sa okruženjem u kome žive; takođe, muški oblik prideva može ukazati na takve muškarce. Drugo, pojam može ukazati na stvari i tada može biti i pridev, kao kod nas zdrave biljke, ali može biti i imenica, kao kod nas zaradio sam neka dobra. Može biti i množina koja ukazuje na grupu čiji svaki član nosi smisao prideva, kao kada bi rekli sve ćerke su mi dobre, za razliku od ćerke su mi dobre, što može značiti da su one zajedno dobre, ali ne mora biti da je i svaka od njih posebno dobra, kao u prvom slučaju. Oni koji žele detaljnije, dublje da misle o Qur'anu trebaju ovo imati u vidu.

Za muslimane je Tayyibaat i pridev Tayyib bitan zbog toga što se njime opisuje hrana koju bi trebali jesti. Pored toga što se traži od nas da ta hrana bude Halaal (dozvoljena), bitno je da ona bude i Tayyib. Ovo se prevodi kao dobra, čista, zdrava i slično, ali su svi ovi pojmovi subjektivni, tj. ono što je meni dobro, čisto ili zdravo nekom drugom ne mora biti, i obratno. Pošto koren ovih prideva govori o načinu ili uzroku okruživanja, smatram da nam se zapravo govori o hrani koja nas okružuje, o onome što imamo, što nam je na dohvat ruke, a ujedno je i Halaal. Smatram da se u ovim slučajevima govori o dostupnoj hrani i dostupnim stvarima. Ovo vidim kao način lečenja bolesti naše duše, posebno proždrljivosti, pohlepe, ljubomore, zavisti, itd. Ovo takođe može da znači da tamo gde živimo zemlja rađa upravo ono što nam treba za naše zdravlje.