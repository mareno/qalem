---
layout: post
title:  "Zekat u Qur'anu"
author: aladin
categories: [ Pojmovi, Terms ]
image: uploads/posts/zekat.jpg
---
> Ovo je jedna od "pravnih tema", jer su uključene regulative, pa je najbolje njeno razmatranje početi izjavom od Allaha "laa ikraahe fi-d-diini", što znači "Nema prisile u (Allahovom) Zakonu (Din)". Zapravo, ako pogledamo u zabrane (haram) u Qur'anu primetićemo da ih je svega nekoliko i da su one navedene veoma jasno, kako niko ne bi mogao da nam nametne dodatne zabrane i obaveze, ako razmišljamo o Allahovoj Uputi. Problem je što uglavnom ljudi ne razmišljaju o Allahovoj Uputi, već slušaju druge ljude ili sopstvenu havu.

Pošto nema prisile, čitav koncept zekata postaje upitan. Ne samo to, već i ono čime se ljudi plaše "neće se primiti post, neće se primiti klanjanje, ako ne platite zekat" postaje apsurdno, jer bi to bile prisile.

Ono što Allah od nas traži da udeljujemo je višak, i to ne "od viška", već sve ono što nam je zaista višak. Neke stvari nam trenutno ne trebaju, kao kada nam dođe komšija i pita nas da li može da posudi ašov da okopa baštu, i u tim slučajevima taj trenutni višak bi trebali ustupiti drugima na korišćenje dok nam opet ne zatreba. Ali ono što nam je potpuno u višku, što možemo samo da skladištimo, bi trebali da udelimo. Naravno, ovo nije nikakva obaveza, već je odgovor Allaha na pitanje šta da udeljujemo. Njegov odgovor se tiče kako pojedinca, koji se leči od pohlepe, tako i zajednica u kojoj dobra ne umiru, već stalno cirkulišu do onih kojima su potrebna i korisna.

Sam pojam zekat znači čistoću i u Qur'anu ne postoji nikakav procenat, nikakav fiksni iznos niti bilo kakav oblik poreza označen tim imenom. Zapravo, zekat je uvek u vezi onog što radimo, što mi zovemo "čista posla". Zašto je onda uveden i kako su ga ljudi prihvatili?

Kako je rečeno, trebamo dati višak, ali mnogi ljudi to ne žele. Naravno, mogu ga samo zadrža(va)ti, ali onda imaju problem sa grižom savesti, jer su svesni da rade stvari pogrešno i da rade suprotno onome čime je Allah zadovoljan. Zato su sveštenici, kao i toliko puta kada su pare u pitanju, smislili "rešenje": Ono što bi ljudi trebali da proslede oni im ohalale, sa tim da njima plate 2.5% godišnjeg poreza, koji su nazvali "zekat". To je klasična "oprosnica greha", čak su ga i nazvali imenom koje ukazuje na čišćenje. Još gore, upravo zlato i srebro je pogubno za gomilanje i strahovito su opisane takve osobe, a zekat se na to najviše naplaćuje.

Trebali bi slušati Allaha i prosleđivati višak, a to što slušamo sveštenike mimo Allaha ne vodi delima kojima je Allah zadovoljan. Zato, svoje pare u džep i, ako želiš, daj ono što ti je višak onima kojima je to potrebno, a koje je Allah opisao.